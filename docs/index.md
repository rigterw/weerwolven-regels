## Voorwoord
Hier alle regels officieel vastgelegd. De regels evolueren constant, te zien aan het feit dat dit al
versie 23456787654345678765434567876543 (of een getal daaronder) is.

De bedoeling van de regels is een gelijke winkans voor alle rollen met uitzondering van de neutrale
rollen, rekening gehouden met eventuele raadsels waar prijzen aan gebonden zijn en het dodenrijk.
Dat is kortweg vrijwel onmogelijk, maar we proberen het toch.

Alle regels moeten ook nog eens passen in het idee dat iemand maar 2x op een dag online hoeft te
zijn om goed met het spel mee te kunnen doen.

De allerbelangrijkste regels komen vanuit de interpretatie van de spelleider. Als de spelleider het zo
vindt, dan is dat voor dat potje zo. Tussen de potjes door mag je problemen met de regels opbrengen
in de brainstomers-app, en wordt besproken of een aanpassing ingevoerd wordt of niet.

## Striktheid van de regels
Deze site is de basis van het spel. (Bijna) alle vragen worden hier beantwoord, maar niet altijd wordt
deze site gehandhaafd door de spelleiders. Spelleiders melden afwijkingen van het regelbestand
alvorens een potje begint, zijnde een aanpassing die zij willen testen of een ticket ingezet door een
deelnemer. Er kan ook wat inconsistentie zijn met deze site en de regels, omdat de regels vaak wat
sneller veranderen dan geupdated kan worden.

## Ik ben nieuw, help!
We houden erg van quotes, dus hier een quote van Yessi:

>“Welkom bij Wakkerdam

> we hebben Your Doom™, priesters, animefans, reapers, koekjes, engelen, slaaptekort,
heksen, weinig spoons, vossen, instabiele mental health, moordende wolven, chaotische
meetings, nog chaotischere stickers, en de meest chaotische cult”

Maar naast deze geweldige opsomming van Yessi, weet je waarschijnlijk nog niet genoeg van het spel
af om mee te kunnen spelen. En die 45 pagina’s kunnen wat overweldigend zijn, maar wees niet
bevreesd! Je hoeft niet alles te lezen. Als je nog nooit Weerwolven van Wakkerdam hebt gespeeld is
het hoofdstuk [Spelverloop](regels/spelverloop.md) handig om te lezen, anders kan je genoegen nemen met deze TL;DR, credits naar Vero. 

<br>

### Hoe gaan we van normaal weerwolven naar online weerwolven?
Ipv dat je met elkaar in een kring zit, zit je met elkaar in een whatsapp groep! Dag en nacht
worden net zoals normaal door de spelleider aangegeven, alleen is het online in de vorm van
tijd slots (de nacht begint vaak om 22:00 - 12:00, daarna begint de dag vaak 12:00 - 22:00).
"Maar hoe kunnen de wolven met elkaar praten in deze whatsapp groep dan?" Goeie vraag!
De weerwolven hebben een aparte whatsapp groep waar ze altijd met elkaar in kunnen
appen. "Okay, maar hoe hou je het overzicht in zo'n whatsapp groep?" Ook een hele goeie
vraag! Om te voorkomen dat de belangrijkste informatie van de spelleider ondergesneeuwd
raakt door spam is er een aparte regels groep waar alleen de spelleider de belangrijkste
informatie kan appen. Zoals wie dood is gegaan de afgelopen nacht om 12:00 en wie er
wordt opgehangen om 22:00.

#### Bonus info:
>Het grootste verschil bij whatsapp weerwolven is dat je elkaar ook privé kan appen en zelf
whatsapp groepen aan kan maken in plaats van dat je stil moet zijn in een kring. Als je een
ziener bent en je ziet dat iemand anders ook een burger is kun je die persoon gelijk appen en
samenwerken tegen de weerwolven! Interessantere bondjes zoals dit maken zorgt er ook
voor dat het iets complexer kan zijn dan het normale spel, maar het geeft je veel meer te
doen en je hoeft niet meer op je beurt te wachten! Alvast veel plezier :)

Nu je een beetje door hebt hoe het spel verloopt is het belangrijk om te weten wat je allemaal kan
doen. Je kan een goeie en brave student zijn en alle [rollen](regels/rollen.md) van tevoren lezen. OF je wacht tot een
potje begint en je een rol hebt gekregen. Mijn advies hierbij is om eerst te lezen wat je eigen rol doet
en dan hangt het ervan af hoe moeilijk je het jezelf wilt maken. Wil je een uitdaging? Lees een rol pas
zodra je ‘m tegenkomt. Anders raad ik aan om in ieder geval de slechte en neutrale rollen te lezen.
Ben je wolf? Vraag aan je medewolvengenoten wat het handigst is. Mocht je [Pijpende Reaper](regels/rollen/neutraal.md#reaper) of
[Necrotariër](regels/rollen/neutraal.md#necrotarier) zijn, gewoon [genezer](regels/rollen/goed.md#genezer) claimen :p

Mocht je toch nog vragen hebben? Gewoon aan de spelleider vragen of als je te onzeker bent, kan je
voorafgaand aan het potje vragen of iemand met je mee wilt spelen. Deze persoon is dan je Coach en
zal je advies geven, maar niet zelf deelnemen met het potje.