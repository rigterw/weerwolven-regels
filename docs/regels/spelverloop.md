# Spelverloop
_Dit hoofdstuk is vooral belangrijk voor spelers die nog nooit een potje gespeeld hebben. Heb je dat wel? lees dan wel even over [tweelingen](#tweelingen) en [dood gaan](#de-dood)

## Wat gebeurt er iedere dag?
Er is ’s ochtends een lunch die tussen 10 uur en 12 uur, liggend aan de hand van de dagindeling van
de spelleider, waar de resultaten van de uitgevoerde acties die ’s nachts plaatsvinden worden
geopenbaard. Dit openbaren gebeurt in de Weerwolven Regels app en via privé voor rollen zoals de
ziener.

Er is ’s avonds een lynch, die om ongeveer 22 uur plaats vindt, wanneer de resultaten van de
uitgevoerde acties die overdag plaatsvinden, worden geopenbaard samen met natuurlijk de lynch.

### Lunch
De ‘tijd van de actie’ onder iedere rol geeft aan wanneer het resultaat bekend wordt gemaakt. Nacht
is voor de lunch, die om 10 tot 12 uur ’s ochtends bekend gemaakt wordt.

Je geeft de spelleider tussen de vorige lynch (ophangen) en de volgende lunch (opeten) door wat je
wil doen in die nacht. Hou ermee rekening dat een potje begint met de nacht, hiervoor kan je
krachten doorgeven zodra de spelerslijst in de regelapp gestuurd is en alle rollen verdeeld zijn. Als
wolf bespreek je in de “Rawrkerdam”-app wie je gezamenlijk wil lunchen, en geeft dat dan aan de
spelleider door. Hoe graag je soms ook even kannibalistisch wilt zijn, deze lunch mag helaas niet op
een van je medeRawrkerdammers. Andere rollen geven hun acties direct door aan de spelleider.
Wanneer je sterft, dan krijg je alsnog te horen wat het resultaat is van je actie, dus bijvoorbeeld de ziener krijgt
alsnog het visioen.

### Lynch
Tijdens dit dagdeel kiest iedereen iemand uit om te lynchen. De eerste persoon maakt een lijst aan en zet zijn stem erin. Stemmen worden bekend gemaakt om 22:00. Niet stemmen is een stem op jezelf.

Bij een gelijk stemming word eerst de zondebok opgehangen. Is die er niet? Dan heeft de burgemeester de beslissende stem. Wanneer de burgemeester niet op iemand heeft gestemd die de meeste stemmen heeft vind er een herstemming plaats tussen degene die de hoogste stemmen hadden. 

acties met ‘Tijd van de actie’ = dag worden uitgevoerd na de lynch. Als een priester bijvoorbeeld van plan was om Larissa nat te spetteren maar zij werd ook gelynched, gaat de actie niet door en houd de priester het water. Uitzondering hierop is de jager, deze kan wel een val zetten bij een dood persoon. 

## Wat gebeurd er alleen de eerste dag?
De eerste dag heeft 2 extra gebeurtenissen:
### Tweelingen
Wanneer een burgerrol, welp of de Grafrover sterft in Nacht 1, zal deze speler een nieuwe naam en rol
krijgen en meespelen vanaf Dag 1. Naam mag zelf besloten worden maar moet afgeleid zijn van je eigen naam en de rol is volledig willekeurig. De
erfenis van de speler gaat naar zichzelf onder de nieuwe naam.

**Bijvoorbeeld:**
>Luk is het Priester en wordt Nacht 1 gelunched. Hij kiest er vervolgens voor om onder de nieuwe
naam kuL te spelen en krijgt als nieuwe rol De Kleine Wilde. De erfenis van Luk moet vervolgens naar
kuL gaan. Dit betekent dat kuL aan de Rawrkerdam groep wordt toegevoegd en direct een voorbeeld
moet kiezen (kracht van De Kleine Wilde).

### Burgemeester
De burgemeester heeft de beslissende stem bij een gelijkstemming van de lynch, tenzij er een levende
Zondebok is. Een echte must om te hebben dus! De burgemeester wordt gekozen
na de eerste nacht, op de eerste dag. Iedereen geeft diens burgemeester stem door aan de
spelleider, natuurlijk hebben degene die een powerpoint presentatie maken een voordeel bij het
overhalen van mensen ;) De uitslag wordt 1 uur voor de lynch bekend gemaakt. De positie gaat
vervolgens naar een opvolger gekozen door de vorige burgemeester als deze vroegtijdig sterft. Dit
kan van tevoren aan de spelleider bekend gemaakt worden, of in het testament worden gezet. 

Let op dat de Kroonprins eenmalig het burgemeesterschap af kan pakken!

## Hoe win je?
De ‘goeden’ winnen door de ‘slechten’ te elimineren en neutrale rollen op te ruimen zoals de
Pijpende Reaper. De ‘slechten’ winnen via dezelfde methode, alleen dan moeten de ‘goeden’ dood
en de neutralen moeten ook worden opgeruimd. De neutralen moeten hun unieke doel voltrekken
zoals in hun rolbeschrijving staat.

## Hoe weet ik wie ik ben?
In het begin van het spel geeft de spelleider je een rol door. Details over andere rollen kun je vinden
in [hoofdstuk – rollen](./rollen.md), maar in het bericht met je rol staat de volledige rolomschrijving die je nodig
hebt. Je krijgt daarnaast ook een houding, exclusief bedoeld voor interacties met het dodenrijk en
dus niet voor de interactie tussen levenden. Details daarover vind je in [hoofdstuk – Dodenrijk](./dodenrijk.md#houdingen).

## De dood
Het doel van het spel is natuurlijk om met jouw team als laatste over te blijven, maar hoogstwaarschijnlijk ga je gewoon dood. Gelukkig mag je nog wel wat aan je dorpsgenoten achterlaten:

### Testament
Het testament mag geschreven worden na je uiterst spijtig overlijden. Je kan hier wat leuks in zetten,
maar het bericht mag verder niet het spel beïnvloeden. Je mag dus niet zeggen dat persoon X een
weerwolf is in je testament. Je mag in je testament wel toekennen wie je erfenis krijgt, te vinden in
volgend kopje.

### Erfenis
Je mag bij het schrijven van je testament vermelden wie je erfenis ontvangt. In je erfenis mag je wel
alles neerzetten. Als je de ziener was in het rijk der levenden, mag je hier al je bevindingen plaatsen
en sturen naar deze ene persoon. Ik vermeld wie de erfenis ontvangt, maar deze persoon mag alleen
vertellen wat er in de erfenis staat i.p.v. de erfenis direct door te sturen, waardoor deze persoon op
het woord gelooft moet worden.

