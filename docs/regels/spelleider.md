# Regels voor de spelleider
Allereerst, veel success :p

Zal in latere versies nog uitgebreid worden (onder andere met wat te doen met mensen die niet
actief zijn/uit een potje stappen door omstandigheden).

Indien je spelleider wilt zijn, vraag de huidige spelleider of je het spelleiderschap mag overnemen.
Indien er al een tijdje geen potje is geweest kan je ook gewoon een deelnemerslijst in de algemene
groepsapp gooien zodat slachtoffers zich aan kunnen melden.

Bij het uitdelen van rollen krijgt iedereen een semi-willekeurige rol en een houding. Normaliter is de
verhouding van houdingen ongeveer 50/50. Voor het uitdelen van rollen is een vuistregel om
ongeveer 1/4 tot 1/3 van het totaal aantal spelers aan wolven te hebben, om rollen uit te delen kan
je sites zoals [deze](https://www.randomlists.com/list-randomizer) gebruiken of Luk lief aankijken voor zâ€™n rollenverdeler, (*zeker geen shameless
zelfadvertisement.*) Als je tijdens het potje tegen iets aanloopt kan je altijd bij de doden of spectators aankloppen. Of als je het mentaal aankan aan een willekeurig iemand vragen. Zorg wel dat je altijd
duidelijk communiceert wat je hanteert.

Als iemand dood is gegaan kan je dit hanteren zoals [hier](./spelverloop.md) is aangegeven, of de
doodsoorzaken direct al vermelden bij wie er dood is gegaan zoals tegenwoordig vaak gebeurt.

Nog een paar laatste tips met dank aan Britt die haarzelf voor alle toekomstige spelleiders heeft
opgeofferd door een keer zonder deze sectie als niet-veteraan te gaan spelleideren, zodat je volledig
klaar bent om te spelleideren!

- Geef geen gratis info weg bij het omroepen van doden buiten de doodsoorzaak zelf.
Bijvoorbeeld dus niet dat een simp ervoor is gesprongen, maar wel dat iemand geluncht is.

- Vergeet niet de erfenis te doen als mensen dit vragen, erfenis zelf sturen ze wel op. Maar
zodra iemand dood is gegaan door een grootmoeder zijn ze verdwenen, dus geen erfenis
mogelijk.

- Plaats elke dag een overzicht van de overgebleven en overleden spelers. Bij de overleden
spelers ook hun rollen vermelden.

- Vraag de doden of spectators voor advies als je iets niet weet of als er iets inconsistent is in
de regels. Als je tijdens het spel publiekelijk of aan spelers gaat vragen wat een rol doet,
weten ze natuurlijk dat die erin zit.

- Hou ermee rekening dat bij minder dan 14 spelers sommige rollen er niet in horen te zitten
en dat andere rollen minder krachten hebben.

- Zodra de burgemeester doodgaat mag die zelf bepalen wie de opvolger wordt. Vergeet dit
niet te vragen aan de gestorven burgemeester.

En nog een laatste tip van mijzelf: Vermeld altijd duidelijk als je iets afwijkends hanteert of als er
onduidelijkheden zijn in de regels.

## Het "hoe deel je rollen uit" stappenplan
*Met dank aan wessel*

1. Bedenk een aantal rollen gelijk aan spelers waarvan jij denkt dat het een leuk en eerlijk potje
gaat worden.

2. Geef iedere speler 1 of 2 van de rollen.

3. Speel het potje tot een team wint

4. Het verliezende team geeft jouw balans de schuld en is nu boos

5. Cry