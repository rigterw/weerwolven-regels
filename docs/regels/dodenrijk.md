# Dodenrijk
Doodgaan gebeurt nogal veel en dat is zeker vervelend in het begin van een potje, al geniet ik er zelf
wel van. Vandaar dat ik nu een systeem introduceer waar de doden nog mee kunnen doen en punten
in kunnen zamelen zodat ze in volgende potjes extra dingetjes hebben ter compensatie van hun
vroege stop.

## Doel van de doden
Het doel van de doden nu is het spelverloop analyseren en daarmee punten te scoren. Met deze
punten kun je het volgende potje extra krachten kopen waarmee je dus jezelf kan garanderen dat je
niet wéér op nacht 1 doodgaat, of dat je jezelf garandeert dat je een gewilde rol krijgt volgend potje.

## Punten scoren
In principe is het punten scoren vrij simpel, iedere speler heeft een rol en een houding. Je kan de rol
en de houding proberen te raden van de spelers (geen nood, je hebt manieren om het beter dan
raden te maken). Je kan ook de volgende [lunch](./spelverloop.md#lunch) en de volgende [lynch](./spelverloop.md#lynch) proberen te voorspellen. Elke
keer dat je het goed hebt, krijg je 1 punt. Elke keer dat je het fout hebt, verlies je 1 punt. Ik zet een
limiet op 3 pogingen per dagdeel (’s nachts en overdag), omdat ik stiekem een leven heb

### Wat precies gokken?
Je mag gokken welke rol mensen hebben. Je mag ook hun houding gokken, maar daar kom ik in de
volgende kop uitgebreider op terug.

Je mag ook aangeven dat bijvoorbeeld de Priester diens wijwater gaat gooien op persoon X. In het
geval je gokt dat een specifieke kracht gebruikt wordt, moet daar ook een doelwit bij zitten in de gok.
Je mag dus gokken dat de ziener persoon X bekijkt.

Je mag ook een lunch (opeten) met een doelwit geven, net als lynch (ophangen) met een gehangene.
Let op dat dit vervelende situaties kan opleveren. Wat nou als de wolven last-minute hun beslissing
aanpassen terwijl de wolf waarmee je gesproken hebt de houding “waarheid” heeft? Ik zeg voor nu
dat je pech hebt. Het is een klein probleem in mijn systeem.

## Houdingen
Iedereen krijgt een “houding” naast zijn rol. Je kan ‘waarheid’ of ‘misleidend’ hebben. Het is niet de
bedoeling dat je je houding met anderen deelt (ook niet met de doden). Als dode mag je gokken over
iemands’ houding. Aan het einde van het potje plaatst de spelleider de notulen van het spel en
daarin kan je zien welke gokken goed of fout zijn.

### Waarheid
De houding ‘waarheid’ houdt in dat, wanneer de doden iets aan je vragen, het de bedoeling is dat je
de waarheid spreekt. Als de doden je vragen welke rol je hebt, dan zeg je gewoon welke rol je hebt.

De doden mogen deze info niet delen met levenden. Ook is deze houding, net als misleidend, niet
relevant voor hoe je je moet gedragen met de levenden.

### Misleidend
De houding ‘misleidend’ houdt in dat je informatie met wisselende betrouwbaarheid doorgeeft.
Probeer de doden zo op het verkeerde spoor te zetten. Je mag liegen of de waarheid spreken naar
eigen inzicht.

### Hoe kan ik als dode communiceren met de levenden?
De doden mogen aan 2 levende personen 2 vragen stellen per dag. Geef aan de spelleider door wie je 2
levenden zijn. Ik geef dat dan door aan de levenden in kwestie. Als levende persoon hoef je niet op
een dode te reageren als ik je niet bericht hebt dat die dode met je komt praten.

Een nieuwe dag begint bij de lynch voor mijn gemak. Je kan dus bij de lunch doodgaan, mensen
doorgeven, en na de lynch direct weer nieuwe levenden doorgeven.

Let op dat deze regel gemaakt is zodat ik de spam voor de levenden laag houd. Het gaat erom dat
een speler geen 12 dodenrijk vragen op een dag moet beantwoorden.

**!Belangrijk!**<br>
Zorg ervoor dat je vragen niet informatie terug geven aan de levenden. Een vraag als "Wist jij dat Amber engel is?" is bijvoorbeeld niet toegestaan omdat de levende hier info uit kan halen. 

### Ja maar wie misleid me dan?
*Jeroen natuurlijk*

Elke dag mogen alle doden samen 1 levend persoon uitkiezen. Ik zal dan de houding van die persoon
vertellen in de groep. Als dode mag je elkaars gokken vertellen. Zodra ik oordeel, elke lunch / lynch,
dan maak ik elke goede gok bekend in het dodenrijk. Deze goedgekeurde rollen gokken mogen dan
niet nogmaals worden ingeleverd (actie+doelwit en lynch(ophangen)/lunch(opeten) gokken wel). De
bedoeling hiervan is, is dat eerdere doden een voordeel hebben. Meer van het spel gemist, dus meer
gewonnen aan punten. De nieuwe dode krijgt wel alle geplaatste gokken en houdingen te zien, dus je
staat wel qua informatie gelijk zodat je de speculatiemachine aan kan zetten.

### Ik heb het druk
Je kunt de spelleider een bericht sturen met dat je niet heel erg actief mee wil doen in het dodenrijk. Ik geef je
dan de houding “waarheid” en laat je vervolgens ook buiten de dodenrijkgroep. Op deze manier hoef
je maar 2 vragen per dag te beantwoorden.

## Punten: Wat mot ik ermee dan?
Extra krachten mee kopen of de rollenlijst beïnvloeden. Je kunt als je dood bent gegaan punten
inzamelen, en bij het begin van het volgende potje mag je ze uitgeven. Er is geen limiet meer vanaf
Versie 13 op de hoeveelheid punten die je mee kan nemen tussen potjes in.

Hier de beloningen; let op dat deze kunnen afwijken aan de hand van een potje, [ticket](#tickets) of spelleider.

### 4 punten:
- Je rol zelf uitkiezen voor volgend potje. Bijrollen, zoals Lijk, mogen niet gekozen worden

- Een rol uit het spel halen voor 1 potje.

### 12 punten:
- Iemand anders zijn rol uitkiezen

- Dubbele rol (je krijgt een extra rol bovenop de rol die je sowieso krijgt)

- Een gearchiveerde rol kopen (alleen als de spelleider dit toestaat, zie hoofdstuk 8)

- Een permanent Cupido Koppel

### Dubbelrollen
Het enige wat een dubbelrol doet is een extra actie per dag/nacht geven, maar het geeft geen extra leven
(een vergifdrankje dood je dus in 1x, er gaat niet maar slechts 1 rol van je dood). Er zitten ook een
paar aanpassingen in de rollen die je kan krijgen als dubbelrol, vanwege dat je veel rollen al als
bonuskrachten kan kopen en gekke onzin met teams enzo. Mocht je de Grim Reaper hebben als een
van je twee rollen, dan kan je alleen dood volgens de Grim Reaper regels, je tweede rol maakt je dan
niet “zwakker”. Alleen je originele rol kan worden geconverteerd.

Overigens is er een max van 1 dubbelrol. Je kan dus 2 rollen in totaal hebben, en niet meer.

Verder moet een dubbelrol binnen het team van je hoofdrol blijven. Toegestane combinaties zijn dus
burgerrol + burgerrol, wolvenrol + wolvenrol, of neutrale rol + neutrale rol. Uitzonderingen hierop
zijn Grafrover en Yin Yang Simp (Simp alleen als de huidige spelleider het toelaat). Een grafrover als
dubbelrol mag alleen een rol opgraven binnen het team van de hoofdrol en een dubbelrol Simp mag
alleen iemand simpen vanuit hetzelfde team, mocht het toch voorkomen dat de Simp iemand simpt
uit een ander team dan de hoofdrol is, dan vervalt de hoofdrol.

Welke rol je krijgt is willekeurig, tenzij je deze ook nog koopt (4 punten per rol)

#### Wat zien inforollen?
De Dorpsgek krijgt je hoofd rol te zien (dus niet de dubbelrol), de Vos krijgt een “JA” als je een wolf
bent en anders een “NEE”. De Ziener krijgt beide rollen te horen (en weet ook welke de dubbelrol is).

#### Permanent cupido koppel
Een permanent cupido koppel is de enige mogelijkheid voor 2 spelers om samen te werken terwijl ze niet in hetzelfde team zitten. Er zijn wel een aantal regels:

- Beiden personen moeten dit willen

- Je mag beiden punten contribueren aan de aankoop (dus beiden 6 punten inleveren
is goed, maar een van de twee mag ook gewoon alle 12 geven)

- Wanneer je zo een koppel koopt dat teams overbrugt, zoals Reaper + Ziener, dan
krijgen alle inforollen die een van jullie twee bekijkt te weten dat jullie zo’n team
hebben aangeschaft. Ook het Onschuldige Meisje en de Vos dus!!

Voor de rest werkt het koppel als gewoonlijk. Sterft de een, dan sterft de
ander ook. Jullie moeten samen zien te overleven om te winnen.

### Iemand koopt iets wat direct tegenover mijn aankoop staat!
In het geval dat je bijvoorbeeld de Ziener uit het spel wil halen, maar iemand anders wil de Ziener
hebben voor dat potje, dan moet je anoniem tegen elkaar opbieden. De spelleider mag, aan de hand
van de aanwezige motivatie, kiezen hoe de veiling werkt. Het “maximum” systeem beschreven in het
volgende deelhoofdstuk, “De Veiling”, mag bijvoorbeeld ingezet worden om de administratie voor de
spelleider gemakkelijker te maken.

In het geval iemand zijn eigen rol uitkiest (Amber) en iemand anders (Wessel) vóór die persoon wil
uitkiezen (zonder dat Amber daar per sé mee instemt, of er überhaupt van weet), dan telt het verschil
in prijs niet mee in hoe hoog Wessel' bod is. Bijvoorbeeld: Amber legt 4 punten neer voor zijn rol ziener,
terwijl Wessel 12 punten neerlegt om Amber een weerwolf te maken. Als Amber dan 3 punten biedt, moet
hij 7 punten betalen om ziener te krijgen. Als Wessel 2 punten biedt, moet Wessel 14 punten betalen
om Amber slet te maken. Amber staat echter voor, omdat hij meer extra bied, ook al is de gewone prijs
lager. Het verschil in basisprijs heeft dus niets te maken met of je de veiling wint, zie het als een
hogere belasting opgelegd door de Roverheid™.

### Aankooplimieten
- Maximaal DRIE extra krachten, ("1x zienerkracht") is een extra kracht
- Maximaal EEN dubbelrol dus met een dubbelrol, en 3 extra krachten
- Maximaal TWEE rolaanpassingen voor anderen (de andere 12-puntsbeloning, deze
aanpassing is nodig vanwege een andere aanpassing verderop in dit bericht)
- Maximaal TWEE rollen uit de omloop slopen via de 4-puntsbeloning.
- 150 dodenrijkpunten is de max. Deze punten worden dan omgezet in een ticket. Een ticket
geeft je carte blanche voor een potje als je die inzet, en je mag dan samen met de spelleider
een potje exact naar jouw wens ontwerpen. Let op dat een potje zo gemaakt dat jij een gratis
overwinningspunt krijgt niet mag, maar je mag dan wel afwijken van de regels in dit bestand.
Als je afwijkt van de regels, moet dat vermeld worden in de regelapp vóór de aanvang van dit
potje en hoe het werkt. Een ticket kan je ook weer inwisselen voor 150 dodenrijkpunten, mocht je blut zijn en iets willen kopen. 

## Tickets
Tickets zijn beloningen nadat je als spelleider een set potjes hebt gedraaid en het stokje doorgeeft
aan iemand anders, of wanneer je 150 dodenrijkpunten hebt gespaard. Deze punten worden dan
omgezet naar een ticket.

Een ticket geeft je carte blanche om een potje te ontwerpen zoals jij dat wil, en voor dat potje mag je
alle regels aanpassen. Voorbeelden zijn dat iedereen een Toneelspeler was, (ook neutrale en
wolven), en deze een willekeurige set van 3 rollen in hun respectievelijke team kregen om uit te
kiezen. Iemand kon bijvoorbeeld kiezen uit “Slet”, “Ziener” en “Raadsheer” elke nacht (elke rol 1x) en
de actie uitvoeren. Een ander voorbeeld was dat er geen neutrale rollen of wolven waren, en
niemand info-rollen had. Echter waren alle burgers mensen die iets overdag konden doen, zoals
Raven, Raadsheren, Priesters en Kwakzalvers. Het was pittig chaos!

Als je een leuk idee hebt en je hebt een ticket, zet het in bij een spelleider!

Let wel op dat het op een manier voor iedereen een leuk potje moet zijn, dus een potje waarin jij de Reaper bent én
de volledige rollenlijst van alle spelers weet vanaf het begin van het spel tellen niet mee.