# Bondjes
*We komen soms bondjes tegen, maar niet vaak, die eigenlijk buiten de bedoeling van het spel omgaan. Hier hebben we het niet over burgerfrontjes die gevormd zijn met een ziener in het midden, maar over bondjes waarbij je iemand voortrekt buiten je eigen winst om vanaf de start van het spel. Altijd eerlijk aan elkaar rollen vertellen, ook al hoort de een bij de wolven en de ander niet. Dat soort afspraken is waarop we hier concreet over proberen te zijn met de gedachte dat het geen legaal gebrabbel wordt.*

## Bondjes die zijn toegestaan
Allereerst mag je bondjes vormen vanuit een informatie rol zoals een Ziener. De Ziener weet gewoon
dat je een burger bent en heeft reden open met je te communiceren – op basis hiervan mogen vrijuit
bondjes gevormd worden, met als voorwaarde dat je de verteller betrekt in eventuele WhatsApp
groepen die je aanmaakt zodat de verteller ook bij het spel betrokken is en weet wat er gaande is.

Óók zijn bondjes gemaakt via dodenrijkpunten toegestaan. Je mag met elkaar afspreken bepaalde
rollen te kiezen via de 4-punts en 12-punts beloningen, en dan die afspraak te gebruiken om samen
te spelen. Voorwaarde is wel dat je allemaal bij hetzelfde team horen – maar je mag met de verteller
bespreken om uitzonderingen te maken, én dat de verteller weet van de afspraak om de oppositie
adequate rollen te geven om het spel voor iedereen eerlijk te houden.

Je mag pogen een soort [Pijpende Reaper](rollen/neutraal.md#reaper) / [Dorpsgek](rollen/goed.md#dorpsgek) hybride team te maken waarbij je dan wel met
de spelleider bespreekt hoe je er iets aan tegen hangt om het eerlijk te houden, zoals zeggen dat
wanneer iemand die specifieke Dorpsgek bekijkt, dan direct ook te horen krijgt dat er iets niet pluis
is.

## Voorbeelden van bondjes die niet zijn toegestaan
Je mag niet dodenrijkpunten aan iemand verschaffen, zoals duidelijk in de regels over het dodenrijk
staat.

Je mag niet bedenken dat je ineens voor de [Pijpende Reaper](rollen/neutraal.md#reaper) speelt, behalve als je een [Cupido Koppel](rollen/goed.md#cupido)
met de Pijpende Reaper bent. Het is ook niet de bedoeling dat je, vanwege je verlies besluit heel veel
informatie door te spelen aan de Pijpende Reaper vanwege wraak of frustratie over je verlies.

Je mag niet bedenken dat je liever met je maat speelt en denkt “oh hij is wolf en ik burger, nou fack
dat ik geef hem de winst i.p.v. de burgers waar ik bij hoor”. Zulke bondjes zijn ook verboden.

Je mag geen dealtjes sluiten, ofwel handelen tussen teams door “als jij die luncht, geef ik jou mijn
zienerinfo”. Helaas is dit toestaan een broeikas voor mogelijkheden om tegen de bedoeling van deze
regels in te gaan dus voor nu is dat niet toegestaan.

## Grijs gebied
Sommige handelingen zijn grijs gebied in de context van bovenstaande regels. Hier een paar
bekende grijze gebieden die wél zijn toegestaan:

- Rollen die niet bij jouw team horen mag je misbruiken voor eigen gewin. Bijvoorbeeld:

    *Stel jij hoort bij een burgerfrontje, maar je bent besmet en nu een Weerwolf. Gelukkig weet jij wie de [Pijpende Reaper](rollen/neutraal.md#reaper) is. Jij geeft de Pijpende Reaper gewoon de rollen door van je oude burgerfront. Je oude maatjes zijn ineens uit de weg geruimd en je hebt je nieuwe bondgenoten geholpen. Je deed dit echter niet omdat je de Pijpende Reaper wil laten winnen, je hebt gewoon gebruik gemaakt van de mogelijkheden om zelf te winnen. Netjes is wel dat je de spelleider informeert dat je dit doet zodat alles overzichtelijk blijft*

- Als je als wolf permanent gekoppeld bent aan een burger via [Cupido](rollen/goed.md#cupido), mag je proberen een
eventuele [Besmettelijke Weerwolf](rollen/slecht.md#besmettelijke-weerwolf) over te halen je maatje te besmetten.

    *Je mag natuurlijk niet schijt hebben aan het koppel. Je moet samen proberen te winnen*