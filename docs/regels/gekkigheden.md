# Gekkigheden
Soms verzint de spelleider zelf een leuk concept voor een potje. Soms is dit iets simpel als grootmoeders vs wolven maar soms kan het bijna op een uniek D&D avontuur gaan lijken waarbij bijvoorbeeld een deel van de spelers op avontuur moeten met de droomcaravaan. Drie van zulke concepten zijn wat vaker herhaald dan de anderen en hebben hierdoor een plekje in t regelboek gekregen (zodat de regels vast gezet konden worden).

Als nieuwe speler is het vooral belangrijk dat je weet wat de zwarte dood is, de andere concepten worden vanzelf een keer aangekondigd en uitgelegd.

## Zwarte dood
*De zwarte dood in deze regelversie wijkt af van wat veteranen van het spel gewend zijn.*

De zwarte dood houdt in dat er alleen maar burgers en mogelijk neutralen vanaf het moment van de rollenverdeling
in het spel zitten. Geen wolven dus! Je speelt dan in principe tegen de spelleider, die een vooraf
bepaalde set wolvenkrachten hanteert om het zo lastig mogelijk te maken voor de burgers om er
achter te komen dat er een zwarte dood gaande is. Er zijn een paar kleine uitzonderingen op deze
regel.

### Mogelijkheden en grenzen van een zwarte dood
Er zijn veel dingen die wolfachtig of zelfs neutraal kunnen lijken die voorkomen in de berichten van
de spelleiders in de regelapp, en er zijn ook een paar grenzen om het niet té gek te maken.

Grenzen zijn dat de Zwarte Dood géén mensen kan [besmetten](rollen/slecht.md#besmettelijke-weerwolf). Iedereen begint als burger of
neutraal, en eindigt als burger of neutraal. Uitzondering hierop is de [Engel](rollen/goed.md#engel), omdat deze onder het
kopje burger staat, en dus kan winnen buiten de gewone overwinningseisen en ook kan wisselen.

In principe zijn alle wolvenkrachten behalve bovengenoemde uitzonderingen potentieel aanwezig in
een potje. Er kunnen [apostaatkrachten](rollen/slecht.md#apostaat), zelfs het [pentagram van Verwarring](rollen/slecht.md#pentagram-van-de-verwarring) of [Ketterij](rollen/slecht.md#pentagram-van-de-ketterij), voorkomen in
het spel. Ook de [Welp](rollen/slecht.md#welp) kan worden ingezet als de spelleiders dat willen, omdat ze uitvinden dat je
vrijuit je rol doorvertelt aan je medespelers en de spelleiders je dan willen ‘straffen’. Kortom,
doodsoorzaken zoals de “[Grote Boze Weerwolf](rollen/slecht.md#grote-boze-wolf)”, “Algemene Lunch”, “Welp” of zelfs een vermissing
van de [Grootmoeder](rollen/slecht.md#grootmoeder) sluiten een zwarte dood niet uit.

Een “besmetting” is in beperkte mate mogelijk. Iemand wordt geluncht, en een [Heks](rollen/goed.md#heks) met levenselixir
weet dit dan, maar deze persoon is daarna niet dood. De persoon heeft geen reden om nog te leven,
behalve door besmet of een [Lijk](rollen/speciaal.md#lijk) te zijn. De persoon is dan stiekem gewoon nog burger, maar de Heks
weet dat niet!

### Hoe kom ik achter een zwarte dood en hoe kan ik dit brandstapelen?
Als iedereen een burger blijkt te zijn en je constant maar geen wolven lijkt te vinden, mag je de
spelleiders appen en claimen dat het potje een Zwarte Dood is. Deze claim mag je aan iedereen
vertellen, maar omdat je de spelleiders privé appt weet je nooit zeker of mensen dit ook wel écht
doen. De Zwarte Dood oproep wordt bekend gemaakt nadat de lynch en resultaten van de ingezette
dagkrachten zijn gedeeld door de spelleiders. Als de roepers gelijk hebben, winnen zij als enige het
spel. In het geval dat de roepers ongelijk hebben, gaan zij dood en gaat het spel door. Er moeten
twee levende mensen zijn op zijn minst om de roep beoordeeld te krijgen. Ga je dood voordat de
roep beoordeeld wordt, dan als er 2 of meer mensen ook roepen, nog leven én de call correct is, dan
win je alsnog.

### Een paar adviezen voor spelleiders
Selecteer alvorens het spel begint een paar wolvenkrachten uit alsof je meer spelers hebt dan er zijn,
die als de nep-spelers echt meedoen, om zo een gebalanceerd potje te maken. Een Zwarte Dood
heeft als nadeel dat er veel burgers zijn die elkaar kunnen bewijzen, dus het kan snel uitgevogeld
worden. Genoeg angst inboezemen om het stil te houden maar tegelijkertijd meer urgentie te
plakken achter het uitvogelen ervan maakt voor een spannend potje.

Ook is het handig om een reservelijst aan krachten te hebben, zoals een illusie, een duisternisje, en in
zeldzame gevallen een verwarring, om niet te snel uit te laten komen dat er een zwarte dood is. Op
resultaten nacht 2 al definitief weten zonder mogelijkheid tot twijfel dat er een zwarte dood is, is
best saai.

Bonus lunches boven de algemene lunch mag, zoals de grote boze weerwolf. Laat deze op een
gegeven moment wel stoppen, door elke nacht een dobbelsteen te rollen waarvan het resultaat
steeds groter moet zijn voor de grote boze om door te kunnen gaan met de bonuslunches.

## Veiling
Sommige potjes hebben een veiling, hierin kunnen spelers voor dodenrijkpunten extra krachten kopen. 

De veiling wordt gedraaid door iemand die vaak ook gewoon in het spel meespeelt, en deze persoon
is ook vaak Dennis. De veilingmeester heeft dus altijd net een beetje meer info dan de rest in het
begin van het spel. In principe mag iedereen veilingmeester worden, dus als jij graag de positie wil
overnemen, moet je de spelleider en/of de huidige veilingmeester even appen.

### Hoe werkt de veiling?
veiling is altijd blind, mede om de veilingmeester een werkbare taak te geven, en ook om de
veiling spannender te maken. “Blind” betekend dat je bod niet bekend wordt gemaakt naar de
andere bieders, maar dat jij ook niet die van hen weet. Doorgaans gebruikt Dennis een ‘maximum’
systeem. Je geeft het maximum door aan de veilingmeester dat je zou willen uitgeven voor een
voorwerp naar keuze. De veilingmeester berekent dan aan het einde van de veiling wie het hoogst
geboden heeft, en laat de hoogste bieder dan het minimum aan punten betalen om de hoogste
bieder te blijven. Bijvoorbeeld: Batuhan en Wessel bieden respectievelijk 71 en 74 punten als
maximum op dezelfde val (jager kracht), dan wint Wessel en moet 72 punten betalen, omdat hij dan
net aan Batuhan overkoopt.

**Je bod staat vast! Je kan een hoger bod plaatsen, maar niet je oude weghalen!**

#### Bijzondere situaties
**Wat nou als twee mensen exact hetzelfde bieden voor een kracht?** In dat geval bij het einde van de
veiling bericht de veilingmeester hen en mogen ze een nieuw, hoger bod, doen. Ook mag je jezelf in
deze situatie terugtrekken uit de bieding. Mochten jij en je opponent zich terugtrekken, dan krijgt de
veilingmeester de kracht gratis, tenzij de veilingmeester ervoor kiest de kracht ‘weg’ te gooien. Dit is
ook van toepassing als er een derde bieder is die lager heeft geboden dan de twee mensen die de
veiling ‘opgeven’.

**Mag de veilingmeester zelf ook bieden?** Nee! De veilingmeester krijgt echter wel alle krachten waar
niet op geboden wordt of zoals bij gelijkspelvraag hierboven.
Mag de veilingmeester de info die die dan krijgt gebruiken? De veilingmeester mag het voor henzelf
gebruiken, maar niet doorvertellen. De veilingmeester werd eerst een taak voor een speler omdat de
toenmalige spelleider net niet genoeg tijd had om de veiling óók nog eens te doen. Het is lastig te
zeggen dat de veilingmeester ook de info voor henzelf niet mag inzetten, maar als je als
veilingmeester weet wie de vallen heeft gekocht en je wolf of dorpsgek bent, is het logisch dat je dan
graag iemand anders als target hebt, en dat is dan maar een bijkomend voordeel van moeite steken
in het spel.

**De veilingmeester zegt dat diens veiling anders werkt dan hier staat!** Ja dat kan. Uiteindelijk bepaalt
de veilingmeester en de regels die die in diens aankondiging zet gaan boven de regels die hier staan.

#### Aankooplimieten veiling
De veiling is leuk, en je kan er veel van willen kopen. Vaak is er ook veel te koop. Helaas mag je maar
3 dingen tegelijk kopen, en niet meer. Let ook op dat je niet meer punten uitgeeft dan je hebt! Als je
op meer dan 3 dingen tegelijk biedt, moet je doorgeven aan de veilingmeester welk item je het liefst
wil. Het kan ook dat de veilingmeester dit afwijst.

Als je meer punten uitgeeft dan je hebt, dan krijg je niets en moet je 5 punten boete betalen.


## Raadsels & Jouke’s gekkigheden {#madam-marinette}
*Madam Marinette is al maanden niet meer langs geweest. Je kan dit hoofdstuk voor nu negeren.*

Madame Marinette is een beroemde waarheidszegster. Nog nooit heeft ze ernaast gezeten. Ze is bij
de meest machtige heersers geweest om haar vaardigheden tegen beloning in te zetten. Na al deze
jaren heeft ze er genoeg van en is ze gaan reizen door het land. Ze verafschuwt geld en wenst alleen
dat je haar raadsels oplost of zelf correct de toekomst voorspelt.

Ik bied iedere keer meerdere beloningen, dus zijn er ook meerdere mensen die het goed kunnen
hebben, en ik ga deze beloningen willekeurig onder hen verdelen.

Ik wens te voorkomen dat een paar vroege vogels met een agenda die beter past dan dat van de
ander het raadsel eerder kunnen oplossen en zo alle beloningen kunnen wegkapen. Daarom geef ik
altijd een tijd aan vanaf wanneer ik wat ga doen met de binnengekomen antwoorden naast deze
slechts te registreren. Alle antwoorden die vóór die tijd ingeleverd worden zal ik beoordelen alsof ze
tegelijk ingeleverd zijn. Het kan zijn dat er dan meer dan goede 3 antwoorden worden ingeleverd en
dan verzin ik daarvoor wel een oplossing.

Na deze tijd kunnen er ook te weinig antwoorden zijn ingeleverd. Daarom geef ik na die tijd hints uit
voor de mensen die nog willen proberen het op te lossen. Er is geen limiet voor hoeveel hints je kunt
krijgen, maar je moet wel proberen zelf na te denken. Ga niet alles voor je doen :p.

Als iemand een kracht krijgt van Madame Marinette, zoals bijvoorbeeld vergif, dan meld ik dat het
vergif van Madame Marinette (en dus het raadsel) komt.

Als je al dood bent mag je ook meedoen met het raadsel, alleen je kan dan punten winnen in plaats
van krachten. Er zijn net zoveel beloningen voor de doden als er voor de levenden zijn, betekenend
dat wanneer de levenden drie prijzen kunnen winnen, de doden ook driemaal een prijs kunnen
krijgen.