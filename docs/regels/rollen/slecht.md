# De Wolven
Dit is iedereen die bij de wolven hoort, maar niet iedereen is een wolf. De [Besmettelijke Weerwolf](#besmettelijke-weerwolf),
[Grootmoeder](#grootmoeder), [Grote Boze wolf](#grote-boze-wolf), [Illusiewolf](#illusiewolf), [Mystieke wolf](#mystieke-wolf), [Weerwolf](#weerwolf) en de [Welp](#welp) zodra die
goed heeft gegokt vallen onder de wolven, met uit zondering van de [Grootmoeder](#grootmoeder) zijn dit ook de
lunchende wolven (wolven die mee gaan om tijdens de lunch iemand te doden). De [Apostaat](#apostaat), [Kleine Wilde](#kleine-wilde) en de [Welp](#welp) tot het moment dat die gokt vallen niet
onder de wolven.

Spreek iedere nacht met de andere wolven een gezamenlijke lunch af. Je kracht met elkaar delen
mag maar hoeft niet. Buiten de algemene lunch horen de krachten privé naar de spelleider
doorgegeven te worden, afhankelijk van de spelleider wordt dit streng of losjes gehandhaafd.
Hieronder staan de krachten die je kan krijgen.

## Apostaat
>De Apostaat was vroeger beste vrienden met de ketter. Toen de ketter de kerk verlaatte vanwege de hypocrisie, wilde de apostaat hem volgen voor de chaos die het kon creëren.

De Apostaat krijgt in het begin van het spel een of meer pentagrammen toegewezen, waar de details
van kunnen wisselen aan de hand van een potje. Deze rol is er om balans te brengen in grote, gekke
potjes waar normaal balanceren gewoon onmogelijk is. *Let dus op dat de apostaat dus heel vaak geen volledige toegang zal hebben tot alle krachten die hieronder beschreven staan. De spelleider bepaalt per potje wat de Apostaat wel en niet heeft, en ook hoeveel keren de Apostaat zo’n kracht mag inzetten.*

### Pentagram van de duisternis

Je mag één vijfde van het aantal spelers in duisternis hullen, waarbij je maximaal <u>een of meer</u>
medewolven <u> maar niet jezelf </u> in die duisternis mag hullen. Alle inforollen die langskomen bij
verduisterde personen zullen te horen krijgen dat de persoon verhuld is in duisternis. De info-rol
krijgt van die persoon dan geen info. Een [Vos](./goed.md#vos) krijgt dan te horen dat 1 van de drie mensen
verduisterd is, en hun geur verstoord. De 2 overgebleven mensen kan hij nog wel snuffelen, en krijg
je dus ook een JA of NEE van. Een [Dorpsgek](./goed.md#dorpsgek) krijgt een soortgelijk verhaal. Een persoon is verduisterd,
geen info over te krijgen. Dan geef je als spelleider 1 goede rol, 1 hint en 1 foute rol door, de
spelleider vermeld dat de duisternis aanwezig is maar niet bij wie. De spelleider kan kiezen of de
Apostaat óók te weten krijgt welke personen bij verduisterde personen komen kijken, als een soort
‘tripwire’ (dus inforollen). <u>Duisternis kan een variabele hoeveelheid nachten actief zijn, het kan ook
permanent zijn.</u>

**Duisternis & Kwakken:**

Wanneer de Apostaat beschikt over het pentagram van de Duisternis en die [gekwakt](./goed.md#kwakzalver) wordt, mag de
Apostaat een extra iemand verhullen in duisternis. In dit geval mag de Apostaat óók zichzelf
verhullen in duisternis, of een extra wolf.

### Pentagram van de Kraakstoel
Via het pentagram van de Kraakstoel neem je het persona aan van de geliefde [biechtvader/moeder](./goed.md#biechtvader).
Je gooit stiekem een pilletje in iemands drankje, en deze persoon zal dan onwetend een rol uitblèren
die jij van tevoren uitgekozen hebt. Dit pentagram kan je inzetten op de momenten waarop de echte
biechtvader/moeder dat ook kan.

### Pentagram van de Ketterij
De Apostaat heeft bij dit pentagram <u>een of meer</u> neppe flesjes “wijwater”. Je mag hetzelfde doen als
de [priester](./goed.md#priester) (“wijwater” gooien), en de spelleider vertelt het alsof de priester dit doet, maar het zal
geen effect hebben. Je mag ook kiezen of je dit gemaskerd of ongemaskerd doet. (Voorheen was dit
een aparte rol)

**Ketterij & Kwakken:**

Wanneer de Apostaat beschikt over het pentagram van de Ketterij en die [gekwakt](./goed.md#kwakzalver) wordt, mag de
Apostaat een extra flesje “wijwater” gooien.

### Pentagram van de Verdoemenis
De Apostaat mag een door spelleider bepaalde hoeveelheid lunches verhullen in verdoemenis, dat
doorgegeven moet worden vóórdat een lunch wordt voltrokken: De lunch target kan niet gered
worden door een set burgerkrachten die de spelleider doorgeeft. [Dorpsoudste](./goed.md#dorpsoudste), [Levenselixir](./goed.md#heks),
[Genezing](./goed.md#genezer), [Slet](./goed.md#slet), [Val](./goed.md#jager) kunnen allemaal voor het blok komen. Ook is het mogelijk dat de [Ridder](./goed.md#ridder) geen
wolf kan doden wanneer hij geluncht wordt als de spelleider dat zo stelt.

**Verdoemenis & Kwakken:**

Wanneer de Apostaat beschikt over het pentagram van de Verdoemenis en die [gekwakt](./goed.md#kwakzalver) wordt, mag
de Apostaat een extra keer het pentagram inzetten.

### Pentagram van de Verwarring
De Apostaat mag een pentagram instellen op een persoon, en de spelleider een rol doorgeven. De rol
die de Apostaat dan doorgeeft, is wat wordt gepresenteerd in het bericht van de regelapp bij het
sterven van die persoon. De echte rol van de persoon wordt niet veranderd, een [Grafrover](./neutraal.md#grafrover) zal dus
alsnog de rol die de persoon had voor de verwarring.

**Verwarring & Kwakken:**

Wanneer de Apostaat beschikt over het pentagram van de Verwarring en die [gekwakt](./goed.md#kwakzalver) wordt, mag de
Apostaat het Pentagram nog eenmaal extra inzetten.

De Apostaat mag, wanneer die gekwakt wordt en meer dan 1 soort pentagram heeft, zelf kiezen welk
pentagram die extra krijgt.

De Apostaat heeft net als de ketter geen participatie in de lunch. Als de Apostaat als enige over is,
dan zal er geen lunch zijn. Ieder onderstreept zinsdeel betekent dat dit wordt bepaald door de
spelleider voor elk potje.

Tijd van de actie: **Nacht of Dag** Frequentie: **Bepaald door spelleider per potje, kan altijd verschillen**

## Besmettelijke weerwolf
De Besmettelijke Weerwolf kan een gezamenlijke lunch converteren naar een besmettelijke lunch
waarbij het doelwit een [Weerwolf](#weerwolf) wordt. De algemene lunch gaat dus niet door. Als je iemand
besmet die een dubbelrol heeft, dan verliest deze persoon de dubbelrol. De besmette persoon is dus
altijd 100% Weerwolf en niets anders.

Tijd van de actie: **Nacht**. Frequentie: **Eenmaal**

## Grootmoeder
>"O grootmoeder, wat heb je grote oren!" - "Dat is om je beter te kunnen horen." - "Maar
grootmoeder, wat heb je grote ogen!" - "Dat is om je beter te kunnen zien." - "Maar grootmoeder,
wat heb je grote handen!" - "Dat is om je beter te kunnen pakken." - "Maar grootmoeder, wat heb je
een verschrikkelijk grote bek!" - "Dat is om je beter op te kunnen vreten." En nauwelijks had de wolf
dat gezegd of hij sprong uit bed en verslond het arme Roodkapje in één hap.

Iedereen die langskomt bij de Grootmoeder zal in de buik terecht komen van de Grootmoeder.
Echter kan die doordat die zo oud is, helaas niet meer mee met de algemene lunch en luncht dus niet
mee met de andere wolven. De [Necrotariër](./neutraal.md#necrotarier) zal, wanneer iemand wordt opgegeten die de Necrotariër
als lijktarget heeft, langskomen om deze persoon tot [lijk](./speciaal.md#lijk) te maken. Echter eet de Grootmoeder de
Necrotariër ook op en wordt er geen lijk gemaakt.

Rollen die op bezoek bij de Grootmoeder gedood worden:

- [Cupido](./goed.md#cupido)
- [Dorpsgek](./goed.md#dorpsgek)
- [Genezer](./goed.md#genezer)
- [Heks](./goed.md#heks)
- [Kwakzalver](./goed.md#kwakzalver)
- [Necrotariër](./neutraal.md#necrotarier)
- [Onschuldig Meisje](./goed.md#onschuldig-meisje)
- [Slet](./goed.md#slet)
- [Vos](./goed.md#vos) alleen wanneer de Grootmoeder zelf het target van de vos was
- [Witte Weerwolf](./neutraal.md#witte-weerwolf) NIET
- [Ziener](./goed.md#ziener) NIET
- [Zondebok](./goed.md#zondebok)

*Let op dat een dubbelrol je hiervan niet immuun maakt. Een Cupido / Ziener kan nog steeds gedood worden, ook al staat de Ziener niet op de lijst. **Uitzondering** hierop is de [Pijpende Reaper](./neutraal.md#reaper) / Necrotariër als combi. Hen zal falen een lijk te maken, maar niet gedood worden. Er mag een nieuw lijkentarget uitgekozen worden. **Ook** de [Dorpsoudste](./goed.md#dorpsoudste) zal slechts 1 leven verliezen i.p.v. dood te gaan.*

De [Jager](./goed.md#jager) zal, wanneer die een val neerzet bij de Grootmoeder, hen doden, omdat die merkt dat er
iets niet pluis is. Iedereen die dezelfde nacht was opgegeten door de Grootmoeder als de nacht dat
de Jager de Grootmoeder doodmaakt via een val, zal gered worden door de Jager. De rest is al
verteerd en heeft pech (en is dus gewoon 100% dood). Dit betekent dat wanneer iemand als vermist
opgegeven wordt door de spelleider, dat deze persoon gewoon in het dodenrijk is en niet meer tot
leven gewekt kan worden. Waar een vermist persoon en een dood persoon wel in verschillen is dat
een vermist persoon **Geen** erfenis mag geven.

Tijd van de actie: **’s Nachts** Frequentie: **Zoveel als er mensen langskomen**

## Grote boze wolf
De Grote Boze Weerwolf kan iedere nacht een extra lunch (opeten) uitvoeren, de grote boze lunch.
Zodra er een [lunchende wolf](#de-wolven) uit de Rawrkerdam app doodgaat, dan stopt deze kracht en fungeert de
Grote Boze Weerwolf als een normale [Weerwolf](#weerwolf). Het vroegste moment waarop een Grote Boze
Weerwolf stopt met diens bonuslunches is na nacht 2. Als er een lunchende wolf doodgaat op nacht
1 of dag 1, dan mag de Grote Boze Weerwolf in nacht 2 nog een extra lunch uitvoeren ook al is er al
een lunchende wolf dood. Na nacht 2 geldt dit effect niet meer, en stopt de Grote Boze Weerwolf
met lunchen als er al een lunchende wolf dood is gegaan.

Tijd van de actie: **Nacht**. Frequentie: **Iedere Nacht**.

## Illusiewolf
Deze wolf is een normale wolf maar kan 1 maal in het spel een kracht inzetten die de informatie van
de [Ziener](./goed.md#ziener) en de [Dorpsgek](./goed.md#dorpsgek) manipuleert. De Dorpsgek en Ziener krijgen een rol naar jouw keuze te zien
(dus als je “Burger” instuurt, dan geeft de spelleider die rol weer in plaats van de waarheid). Let op
dat de Illusiewolf dus een dubbelrol kan verhullen op deze manier: de dubbelrol wordt niet
doorgegeven.

Tijd van de actie: **Nacht**. Frequentie: **Eenmaal**

## De kleine wilde
De Kleine Wilde zit in de Rawrkerdamapp. De Kleine Wilde kiest een voorbeeld uit (enkelvoud!),
wanneer dit voorbeeld doodgaat door een kracht die niet van de wolven in de Rawrkerdamapp is,
dan mag de Kleine Wilde kiezen tussen de rollen weten van twee spelers of om één speler te doden.
Alleen de [Pijpende Reaper](./neutraal.md#reaper) kan deze moord overleven, zelfs de [Necrotatiër](./neutraal.md#necrotarier) kan geen [lijk](./speciaal.md#lijk) maken van
deze dood. De Kleine Wilde groeit niet door naar een Weerwolf en doet nooit mee met de lunches.

Een [Welp](#welp) versie 1 (de gewone Welp) die een kill op het voorbeeld maakt activeert ook de kleine
wilde kracht. Een lynch op het gekozen voorbeeld activeert altijd de kleine wilde kracht.

Tijd van de actie (kiezen van een voorbeeld): **In het begin van het spel, vóór bekendmaking eerste lunch, of direct na het ontvangen van een kwak**

## Mystieke weerwolf
>De mystieke wolf is een wolf die heeft geprobeerd de krachten van een ziener te achterhalen. Dat is
hen maar deels gelukt.

De Mystieke Wolf mag elke nacht een doelwit opgeven om te bekijken, net als een [Ziener](./goed.md#ziener). Echter
krijgt de Mystieke Weerwolf de info direct. Op oneven nachten krijgt de Mystieke Wolf een
[dorpsgekhint](../rollen.md#dorpsgekhints) doorgegeven. Op even nachten krijgt de Mystieke Weerwolf een volwaardig visioen,
net als een Ziener. Beide krachten worden niet beïnvloed door de illusie. De Mystieke Weerwolf doet
gewoon mee met de lunch.
Tijd van de actie: **Nacht** Frequentie: **Oneven nacht: Dorpsgekhint, even nacht: Ziener**

## Weerwolf
De weerwolf zit in de Rawrkerdam app en bespreekt met zijn maatjes wie ze doden. Deze wolf heeft
verder geen bijzonderheden.

Tijd van de actie: **Nacht**. Frequentie: **Iedere Nacht**

## Welp
De Welp kan iemands rol raden. Wanneer de Welp het goed heeft, sterft deze persoon en wordt de
Welp een Weerwolf, bij een foute gok sterft de Welp. Een [Pijpende Reaper](./neutraal.md#reaper) gaat hierdoor niet dood,
wel wordt de Welp een Weerwolf. Het resultaat van zijn gok wordt bij de lunch (opeten) hem bekend
gemaakt. Er moet een onderzoek gedaan worden om te weten wie door de Welp is doodgegaan.
Wanneer de Welp nog geen wolf is geworden en doodgaat, verliest de [Grote Boze Wolf](#grote-boze-wolf) niet de Grote
Boze kracht.

De Welp kan een mede-wolf (ook [Grootmoeder](#grootmoeder)) doden als de Welp zo’n gok inlevert. De Welp heeft
ook verschillende versies. Wanneer meerdere Welpen dezelfde persoon goed gokken, wordt de Welp
die als eerste de actie door heeft gegeven een Weerwolf, de rest krijgen alleen contact met
Rawrkerdam en kunnen dus nog een gok plaatsen.

**Versie 1:** De normale Welp, heeft geen contact met de wolven en probeert de kill te maken om
Weerwolf te worden en in de rawrkerdamapp te komen. Wanneer deze Welp in dezelfde nacht
geluncht wordt en een gok inlevert, dan zal de lunch falen. Als het een besmetting zou zijn geweest,
dan zou de [Besmettelijke Weerwolf](#besmettelijke-weerwolf) zijn kracht dus behouden.

**Versie 2:** Bijna de normale Welp, maar heeft vanaf het begin contact met de wolven. Wanneer deze
Welp wordt gekwakt, dan mag de Welp een tweede kill maken. Vanaf een kill doet de Welp óók mee
met normale lunches, maar krijgt alsnog de tweede welpenkill bij een kwak.

Tijd van de actie: **Nacht** Frequentie: **Eenmaal (bij goed, wordt een wolf. Bij fout,sterft.)**