# De Burgers
*De wolven lezen dit als “hamburgers”. Doorgaans zijn er ook veel broodkruimels te vinden bij de
lunches, ze zullen het wel menen.*

### Biechtvader
Kan eenmalig iemand laten biechten. De spelleider vermeld dan in de regelapp welke rol die persoon
op dat moment heeft. De Biechtvader/moeder mag kiezen of diens identiteit onthuld wordt.

Wanneer het zo is dat je alleen direct na de lynch men mag laten biechten, dan moet je opletten dat
rollen zoals de [Reaper](./neutraal.md#reaper) (die dan overdag gokt) en de [Ridder](#ridder) tegelijkertijd met je gaat. Als een van die
twee rollen jouw doelwit dood, dan is je kracht eigenlijk verspild.

Tijd van de actie: **Dag**      Frequentie: **Eenmaal**

### Burger
Heeft geen krachten. Je hebt een stem bij de lynch, en dat is alles.

Tijd van de actie: **Geen actie** Frequentie: **Niet genoeg om de wolvenbuikjes te vullen gna gna gna**

### Cupido
Na vele jaren van oudedaagsheid is de cupido een beetje gemoderniseerd. De cupido maakt om de
nacht, beginnend bij nacht 1 een One-Night-Stand. Een One-Night-Stand bestaat uit 2 spelers die
tijdelijk aan elkaar gekoppeld worden. Sterft een van de twee, dan sterft de ander ook. Ze kunnen als
een stel winnen. Als er bijvoorbeeld een Burger aan een Neutraal wordt gekoppeld, dan kan de
23
burger met de winconditie van de neutraal mee winnen. [De Pijpende Reaper](./neutraal.md#reaper) hoeft dus bijvoorbeeld
niet diens One-Night-Stand te pijpen of te reapen om te winnen.
De slachtoffers van een One-Night-Stand kunnen, eenmaal de liefde geproefd te hebben, consent
geven om een permanent Koppel te worden.

Tijd van de actie: **Bij het begin van het spel, daarna Nacht**. Frequentie: **Om de nacht**.

### Dorpsgek
*Alleen in het spel bij meer dan 14 spelers*

De Dorpsgek dwaalt verward rond om de nacht, en ziet altijd gekke dingen gebeuren die hen maar
half begrijpt. Je mag drie mensen uit de deelnemerslijst kiezen waar je langs struint. De spelleider
geeft je dan wat informatie over deze spelers terug. De informatie bestaat uit drie rollen en een
[dorpsgekhint](../rollen.md#dorpsgekhints) naar een rol. Één van deze rollen heeft de spelleider willekeurig uitgekozen en heeft
dus een grote kans (maar niet 100%!) om fout te zijn. De hint wordt willekeurig gekozen uit de drie
goede rollen voordat de willekeurige rol gekozen wordt. De rollen en de hint worden in een
willekeurige volgorde aan je gegeven, je weet dus niet welke rol bij wie hoort, en welke rol de
willekeurige is.

De [Illusiewolf](./slecht.md#illusiewolf) kan echter wat rommelen met je info (zoals gewoonlijk). De spelleider kiest een
willekeurige, correcte rol uit en vervangt deze met de illusie. Er is dus een kans dat de hint de illusie
is, als deze aanwezig is.

De [Apostaat](./slecht.md#apostaat) heeft ook een zegje in de info die je aangeleverd krijgt. Als de Apostaat het pentagram
van de Duisternis heeft, dan krijg je één rol minder in je lijst. Je krijgt dan 2 rollen (1 ervan
willekeurig) en een hint. Je weet dan niet wie van je drie uitgekozen mensen gehuld was in
duisternis. De spelleider vermeld expliciet dat er duisternis aanwezig is geweest.
Wanneer de Dorpsgek bij de [Toneelspeler](#toneelspeler) langs gaat, krijgt de Dorpsgek de geacteerde rol in de lijst
in plaats van “Toneelspeler”.

Tijd van de actie: **Nacht**. Frequentie: **Om de nacht**

## Dorpsoudste
De Dorpsoudste moet 2 maal geluncht(opgegeten) worden voordat die sterft. Wanneer de
Dorpsoudste gelyncht (opgehangen) wordt, of wordt gedood door een burger zoals de [Heks](#heks),
verliezen alle burgers hun krachten voor de rest van het spel. Als alle stemmen op een Dorpsoudste
van de wolven komen (en het lijkt “alsof” de dorpsoudste dood is door de wolven) activeert het
effect nog steeds. Dood door lynch? Iedereen kracht kwijt, dit is inclusief de krachten die direct na de
desbetreffende lynch zouden plaatsvinden. 

Bij One-Night-Stand en Koppel (zie [Cupido](#cupido)) telt de manier
waarop de geliefde van de Dorpsoudste dood is gegaan ook voor de Dorpsoudste. Dus als de geliefde
van de Dorpsoudste dood ging door bijvoorbeeld [heksengif](#heks), dan verliezen de Burgers hun krachten,
maar als de geliefde dood ging door bijvoorbeeld de lunch, dan behouden de Burgers hun krachten.

Als je 1x geluncht wordt, maar het overleeft dankzij je extra leven, dan vertel ik je dat niet. Je bent
oud en niet lekker dus de wolven eten je niet direct op, en je bent ook zo oud dat je door je
ouderdomskwaaltjes de wonden niet opmerkt.

Mocht je via een dubbelrol bij de [Grootmoeder](./slecht.md#grootmoeder) terecht komen, én ook nog door mensen worden
geluncht, dan overleef je dat: Je kan maximaal 1 leven per nacht verliezen. De [Welp](./slecht.md#welp) of [Reaper](./neutraal.md#reaper) doden
je sowieso bij een correcte gok, ook al heb je nog 2 levens.

Tijd van de actie: **nvt**. Frequentie: **nvt**

## Engel
Wanneer deze persoon op dag 1 wordt gelyncht, wint die direct het spel. Als dit niet gebeurt, dan
gaat de Engel om de nacht wisselen met andere burger rollen, beginnend bij nacht 3. De spelleider
kiest een willekeurig iemand uit met een burgerrol en de Engel krijgt de rol van
deze persoon dan voor 1 nacht en 1 dag. Zo mogelijk is dit een persoon die nog niet geweest is.

Als voorbeeld zeg ik dat Gijs van mij de Engel uitgedeeld krijgt. Gijs wordt vanwege het medelijden
van de spelers niet op nacht 1 geluncht of dag 1 gelyncht, en overleeft het zelfs tot nacht 3. Gijs krijgt
dan voor die nacht en die dag (dus nacht 3 en dag 3) een nieuwe rol die van een andere burger is
gekomen. Laten we als voorbeeld Jeroen nemen, die [genezer](#genezer) in het begin uitgedeeld heeft gekregen.

Gijs is nu de genezer en voert ’s nachts die actie uit, precies alsof hij genezer is. Jeroen is voor die
nacht Engel, en heeft geen actie voor de nacht. Als hij die dag gelyncht (opgehangen) wordt, dan wint
Jeroen als enige het spel. Als hij die nacht geluncht wordt, dan sterft hij en wordt zijn rol
weergegeven als Engel. Gijs krijgt daarna de Engel als rol terug en de genezerrol van Jeroen ligt dan
op de begraafplaats voor het grijpen van de [grafrover](./neutraal.md#grafrover). Als Jeroen de nacht én de dag overleeft, dan
krijgt Jeroen zijn genezerrol ook terug net als Gijs zijn Engelrol terugkrijgt. Wanneer de grafrover de
Engel pakt, kan de grafrover niet winnen door met zijn opgegraven Engelrol gelyncht (opgehangen)
te worden. Hij moet dan winnen als burger, maar het wisseleffect is nog steeds van toepassing.

Wanneer een Engel gekwakt wordt voor 21:00 op dag 1, dan mag de Engel een [dreigbrief](#raaf) op zichzelf
zetten. Als iemand de Engel gekregen heeft (bijv. op dag 3) en gekwakt wordt, dan mag die persoon
een dreigbrief op zichzelf zetten. Als de Engel op nacht 2 of dag 2 gekwakt wordt, dan wordt het
kwakje bewaard om in te zetten voor nacht 3 en dag 3 (je mag dan de verkregen actie alsnog 2 keer
doen, ook al verloopt dan het kwakje). Als je gekwakt wordt terwijl je een andere rol hebt, dan krijg
je de kwakbonus van die specifieke rol. Als je op nacht 4 of later wordt gekwakt, mag je de huidige
kracht (als je die hebt) nogmaals inzetten, of een van de krachten die je al eerder hebt gehad. (Als je
op nacht 4 gekwakt wordt en je had nacht 3 Ziener, mag je nog een visioen opvragen).

<u>Voor de spelleider:</u> Maak de wisseling bekend aan de twee spelers een dagdeel van tevoren (direct
na alle lynch gebeuren). Dit is vaak praktischer voor de spelers.

Tijd van de actie: **Ligt aan de verkregen rol; Nacht (wisselen)** Frequentie: **Om de nacht**

## Genezer
>“Jeroen: ligt dood en opengereten op de grond

>Genezer: *slay queen*

>Jeroen: loopt kerngezond weg” 

*-Nina’s beschrijving van hoe de Genezer werkt*

De Genezer kan iedere nacht 1 iemand uitkiezen, maar niet tweemaal dezelfde persoon achter
elkaar. Deze persoon kan dan niet doodgaan door een lunch (opeten).

De Genezer kan niet iemand anders redden van de [Grootmoeder](./slecht.md#grootmoeder), en een [besmetting](./slecht.md#besmettelijke-weerwolf) kan nog
gewoon ‘door’ de genezerkracht heen gaan, iemand kan dus gewoon besmet worden ook al geneest
de genezer die persoon. Gezien [Tijd van de Actie](../rollen.md#tijd-van-actie) beschermt de genezer iemand wel van [lijk](./speciaal.md#lijk)
worden door de [Necrotariër](./neutraal.md#necrotarier).

Tijd van de actie: **Nacht**. Frequentie: **Iedere nacht zolang niet 2x dezelfde persoon achter elkaar**

## Heks
De Heks heeft 2 drankjes, een levensdrankje en vergif. De Heks mag iemand die geluncht (opgegeten)
wordt redden met het levensdrankje. Het vergif stelt de Heks in staat om iemand te doden.

Voor het levensdrankje moet de heks de spelleider een lijst doorgeven met mensen die je zou redden
in geval van lunch. Geef bij deze lijst een prioriteit weer. Niet iedereen is altijd online, ook jij de Heks
niet, en we zitten niet in een kring. De spelleider heeft dus bijna altijd de mogelijkheid niet om je te
vragen wie je nou wel of niet red.

Nadat de resultaten van de nacht zijn geplaatst, vertelt de spelleider wie door de lunches in het vizier
zijn genomen. Dit kan afwijken van de daadwerkelijke lijst omdat iemand zichzelf of door iemand
anders gered is. De Heks kan zichzelf of iemand anders niet redden van de [Grootmoeder](./slecht.md#grootmoeder). Dat kan
alleen de [Jager](#jager)!

Het vergif mag ’s nachts ingezet worden, en de resultaten worden met de bekendmaking van de
nacht geplaatst. Iemand overleeft vergif slechts als deze persoon [Lijk](./speciaal.md#lijk) is geworden, of de [Pijpende Reaper](./neutraal.md#reaper) is.

Tijd van de actie: **Nacht**. Frequentie: **1 drankje van beide soorten.**

## Herbergier
>De Herbergier verschaft alcohol aan meer dan slechts zijn cafégangers. Hij kan het zomaar in het
water wat je drinkt doen, en dat is veel sterker dan je gewend bent (natuurlijk is dit een overdosis
suiker bij de minderjarigen en Nina). Zo kan de herbergier je de controle over wie je stemt ontnemen.

De Herbergier mag vóór het openbaren van de lynch spelers dronken voeren. De stem van die
personen worden dan willekeurig omdat het juiste vinkje aankruisen bij een stembiljet erg lastig
wordt. De doelwitten van de Herbergier krijgen bericht van de spelleider dat ze dronken zijn, en het
[Onschuldige Meisje](#onschuldig-meisje) weet ook wie dronken zijn. Berichten worden verzonden zodra de Herbergier de
dronkaards aan de spelleider bekendmaakt. De alcohol heeft 1 uur nodig om in te zetten dus
deadline is 21:00.

Frequentie wordt vóór de aanvang van het spel berekend door de spelleider en aan je doorgegeven
Onderstaande “frequentie” moet gezien worden als een richtlijn.

De spelleider mag **NIET** vermelden wie er dronken zijn bij de lynch door bijvoorbeeld dronken
icoontjes achter de naam van dronken persoon te zetten.

Tijd van de actie: **Dag (voor 21:00)** Frequentie: **(aantal spelers – 1) / 5 per dag**

## Jager
De Jager mag bij iemand een val neerzetten overdag. Wanneer iemand bij deze persoon met een val
voor de deur komt met een hieronder genoemde actie, dan wordt deze persoon gevangen genomen.
De Jager mag niet 2 dagen achter elkaar bij dezelfde speler een val neerzetten. Als er bij 1 huis al één
van jouw vallen is geactiveerd, dan mag je daar niet zolang het potje nog duurt nogmaals een val
plaatsen. Een val blijft 1 nacht en 1 dag staan.

**Acties die de val activeren:**

- [Besmetting](./slecht.md#besmettelijke-weerwolf) (Besmetting en lunch gaan niet door)
- [Dorpsgek](#dorpsgek)
- [Grote Boze Weerwolf](./slecht.md#grote-boze-wolf) (zijn lunch gaat dan niet door)
- [Herbergier](#herbergier)
- [Kwakzalver](#kwakzalver)
- [Lijken](./speciaal.md#lijk) (lunch gaat dan mogelijk niet door* )
- Lunch (lunch gaat dan mogelijk niet door* )
- [Het Onschuldige Meisje](#onschuldig-meisje)
- [Raaf](#raaf)
- [Slet](#slet)
- [Witte Weerwolf](./neutraal.md#witte-weerwolf)
- [Yin Yang Simp](./neutraal.md#simp) (alleen anti-simp)

**Wie gaat er in de val**

*Dit is de prioriteitenlijst van wie in de val komt, want sommige rollen trappen er eerder in dan anderen. Als er meer dan 1 persoon langskomt én in dezelfde trap zit als de andere persoon op de hoogste prioriteit, dan kiest de spelleider willekeurig wie gevangen wordt.*

1. Instant krachten (wie het eerst komt wie het eerst maalt)
    - Kwakzalver
    - Herbergier
    - Raaf

2. Yin Yang Simp

3. Grote Lunchers

    - Besmettelijke Weerwolf
    - Grote Boze Weerwolf
    - Witte Weerwolf

4. Algemene Lunchers* 
    - Lijkenlunch
    - Rawrkerdam Lunch

5. Burgers
    - Dorpsgek
    - Onschuldig Meisje

**Als 2 wolven binnen komen en er staat 1 val, dan zit er iemand in de val bij de desbetreffende persoon én die persoon is dood. Echter, als het aantal vallen gelijk is aan de aantal algemene lunchers, dan wordt de persoon beschermt van doodgaan. De Grote Boze Weerwolf luncht vóórdat de algemene lunch plaatsvindt, dus als hij gepakt wordt bij zijn individuele lunch dan is hij er niet bij om mee te doen met de algemene lunch. Als de Grote Boze Weerwolf de enige weerwolf is dan gaat de algemene lunch niet eens door.*

Als iemand in de val trapt, dan plaats ik een bericht in de regelapp dat die persoon in de val zit. Deze
persoon kan voor die dag NIETS doen, zoals een stem uitbrengen, of, wanneer de persoon een
[dubbelrol](../dodenrijk.md#dubbelrollen) heeft die overdag wat doet, die actie óók niet uitvoeren. Een [Raaf](#raaf) in de val kan dus geen
dreigbrief plaatsen. Bij een [Dorpsgek](#dorpsgek) of [Onschuldig Meisje](#onschuldig-meisje) krijgen beide rollen ook geen info.

Tijd van de actie: **Dag, voor de lynch (val neerzetten)**. Frequentie: **Iedere dag, kan geen val laten activeren meerdere keren bij dezelfde persoon of bij dezelfde persoon 2x achter elkaar**

Credits: Batuhan voor het concept. Jouke voor de verwerking.

## Kasteelheer
De Kasteelheer kan iemand vergeven van gelyncht (ophangen) worden voordat de rol bekend
gemaakt wordt. Je mag kiezen om je identiteit hierbij bekend te maken. Stuur de spelleider van tevoren een lijst van
mensen die je zou vergeven in het geval ze gehangen worden. Je mag deze lijst updaten
wanneer je wilt. Zie het als een levensdrankje van de [Heks](#heks) maar dan voor de lynch (ophangen)

Tijd van de actie: **Dag**. Frequentie: **Eenmaal**.

## Kroonprins

*Zijn ambities staan recht op de kroon, en hij zal daar nooit vanaf zien.*

De Kroonprins mag eenmaal overdag het burgemeesterschap afpakken van een andere
burgemeester. Dit doet die door zijn identiteit bekend te maken en henzelf burgemeester te kronen.
Dit wordt allemaal bekend gemaakt in de regelapp, dus de Kroonprins biecht henzelf en wordt dan
burgemeester. De actie mag uitgevoerd worden vanaf “Resultaten Nacht #” tot aan tegelijk met het
bericht “Resultaten Dag #”. Er mag een grappig berichtje bij, maar niets dat echt het spel beïnvloed.

Tijd van de actie: **Dag, voor of na de lynch** Frequentie: **Eenmaal**


## Kwakzalver
Kwakzalver mag 3x per spel iemand een extra kracht geven. Rollen zoals de [Kasteelheer](#kasteelheer) of [Het
Onschuldige Meisje](#onschuldig-meisje) mogen, voor het geval van de Kasteelheer, 2x de kracht inzetten in plaats van 1x,
en Het Onschuldige Meisje kan twee mensen bekijken in 1 nacht in plaats van 1.

Een kwakje kan niet bewaard worden. Het moet zo snel als mogelijk ingezet worden. Wanneer je een
dagkracht hebt, en je wordt in de nacht gekwakt, dan kan en moet je het de dag daarop inzetten.

Ook kan je maar 1x per dagdeel gekwakt worden. Een tweede Kwakzalver die jou kwakt zal bericht
krijgen dat ie ff moet wachten.

**Unieke interacties:**
- [Apostaat](./slecht.md#apostaat): Beschreven bij de rolomschrijving van de Apostaat

- [Dorpsoudste](#dorpsoudste): Extra leven

- [Engel](#engel): Beschreven bij de rolomschrijving van de Engel

- [Grafrover](./neutraal.md#grafrover): Beschreven bij de rolomschrijving van de Grafrover

- [Grootmoeder](./slecht.md#grootmoeder): De Kwakzalver gaat dood als die de grootmoeder kwakzalft.

- [Heks](#heks): De Heks mag kiezen uit een extra levenselixer of extra gif.

- [Kleine Wilde](./slecht.md#kleine-wilde): Dreigbrief van de Raaf op diens voorbeeld, of een extra voorbeeld. Keuze van
de Kleine Wilde.

- [Kroonprins](#kroonprins): De Kroonprins is immuun van doodgaan of team wisseling voor 1 nacht
(besmetting, lijk). Reaper of Welp doden de Kroonprins, in het geval van een goede gok, na
het voltrekken van de lynch nadat de immuniteit voorbij is.

- [Necrotariër](./neutraal.md#necrotarier): In plaats van een extra lijk, krijgt de Necrotariër vergif. De Necro weet het zalfje
van de kwakzalver om te zetten naar vergif.

- [De Pijpende Reaper](./neutraal.md#reaper): Extra betovering (4 op 1 nacht ipv 2 op 1 nacht)

- [Slet](#slet): Mag 1x vragen hoeveel er een bepaalde burgerrol ("Hoeveel zieners zitten er in het
spel?") in het spel zit. Vraag wordt beantwoord vanuit de "Originele Rolenverdeling", dus je
kan niet besmette mensen / lijken detecteren met deze methode.

- [Toegewijd Dienstmeisje](#dienstmeisje): Mag het zalfje bewaren om dan de eventueel overgenomen kracht
2x in te zetten. (Een eenmalige kracht tweemaal gebruiken, of 2x op 1 nacht een herhalende
kracht inzetten)

- [Weerhamster](#weerhamster): 1x dorpsgekhint over iemand naar keuze

- [Welp](./slecht.md#welp): Krijgt contact met de wolven in Rawrkerdam, als de welp dat nog niet heeft. Check de
welpenrolomschrijving voor andere gevallen.

- [Zondebok](#zondebok): Mag eisen dat een willekeurig door verteller gekozen info rol hem bekijkt. Als er
geen info rol meer is, dan vertelt de spelleider aan de zondebok hoeveel burgers er nog zijn
in dat dagdeel.

Tijd van de actie: **Meteen**. Frequentie: **Drie keer, eens per doelwit**

## Medium
Het Medium vormt een blokkade bij spelers tussen Wakkerdam en het dodenrijk. Wanneer een
speler is doodgegaan aan iets, dan kan het Medium ingrijpen en voor de volgende deadline een extra
erfenis krijgen van die speler. Om de kracht te gebruiken moet de dode speler wel in staat zijn om
een erfenis te geven. Iemand die bijvoorbeeld vermist is geraakt door de [Grootmoeder](./slecht.md#grootmoeder), kan dus niet
uitgekozen worden.

Het Medium geeft aan de spelleider de naam van de speler door die dood is gegaan in de afgelopen
lunch/lynch. De spelleider haalt dan de extra erfenis op bij de dode speler en geeft deze door aan het
Medium, de dode speler weet dus niet wie het Medium is. Deze erfenis is losstaand van de erfenis
die normaal sowieso gegeven wordt en hoeft dus niet identiek te zijn.

Tijd van de actie: **Meteen** Frequentie: **(Aantal spelers - 1) / 5**

## Onschuldige meisje {#onschuldig-meisje}
Het Onschuldige Meisje kan iedere nacht het huis van 1 iemand bekijken. Ze ziet maximaal 1 van de
personen die langskomen, en of de bewoner weggaat. De spelleider vermeld niet welke rol deze
personen hebben. Wanneer iemand geluncht wordt en er dus een grote groep langskomt, kan je de
gezichten niet goed zien en zal je maar 1 willekeurig gekozen persoon zien (je krijgt niet te horen dat
er een groep langs is geweest).

**Wie ziet ze:**

- [Besmettelijke Weerwolf](./slecht.md#besmettelijke-weerwolf)

- [Cupido](#cupido)

- [Dorpsgek](#dorpsgek)

- [Genezer](#genezer)

- [Heks](#heks)

- [Kwakzalver](#kwakzalver)

- [Lijkenlunch](./speciaal.md#lijk) (1 willekeurig iemand)

- Lunch (1 willekeurig iemand)

- [Grote Boze Weerwolf](./slecht.md#grote-boze-wolf)

- [Necrotariër](./neutraal.md#necrotarier)

- Het Onschuldig Meisje (als de rol dubbel voorkomt)

- [Pijpende Reaper](./neutraal.md#reaper)

- [Slet](#slet)

- [Vos](#vos)

- [Welp](./slecht.md#welp)

- [Witte Weerwolf](./neutraal.md#witte-weerwolf)

- [Zondebok](#zondebok)

Wie ziet ze niet:

- [Apostaat](./slecht.md#apostaat)

- [Grafrover](./neutraal.md#grafrover)

- [De Kleine Wilde](./slecht.md#kleine-wilde)

- [Illusiewolf](./slecht.md#illusiewolf)

- [Mystieke Weerwolf](./slecht.md#mystieke-weerwolf)

- [Toegewijd Dienstmeisje](#dienstmeisje)

- [Yin Yang Simp](./neutraal.md#simp)

- [Ziener](#ziener)

**Wie wordt er gezien?**

*Dit is de prioriteitenlijst van wie gezien wordt door het Onschuldige Meisje. Ze wordt namelijk snel afgeschrikt en is ook erg vergeetachtig, hierdoor onthoudt ze maar 1 gezicht van degenen die langs zijn gekomen, de engste worden natuurlijk het best onthouden.*

1. Grote Lunchers
    - Besmettelijke Weerwolf
    - Grote Boze Weerwolf
    - Witte Weerwolf

2. Neutralen
    - De Pijpende Reaper
    - Necrotariër

3. Kleine Lunchers
    - De Welp

4. Algemene Lunchers
    - Wolvenlunch
    - Lijkenlunch

5. Burgers
    - Cupido
    - Heks
    - Dorpsgek
    - Kwakzalver
    - Het Onschuldige Meisje
    - Genezer
    - Vos
    - Slet
    - Zondebok

**Uitzonderingen:**

Als Het Onschuldige Meisje bij de Grootmoeder op bezoek komt, dan wordt ze gedood tenzij de Jager
haar redt.

Het Onschuldige Meisje weet wie door de Herbergier dronken gevoerd wordt, ook al gebeurt dat
overdag, maar ze weet niet wie de Herbergier is.

Tijd van de actie: **Nacht**. Frequentie: **Iedere nacht**

## Priester
De Priester mag overdag een flesje wijwater over iemand heen gooien. Wanneer deze persoon een [Heks](#heks) of
een [wolf](./slecht.md) (Besmettelijke, Grootmoeder, Grote Boze, Gewone weerwolf, Illusie, Mystieke of welp) is,
dan verbrand deze persoon. Anderzijds is deze persoon nat en eventueel boos, behalve als het warm
weer is. Bij het gooien van je wijwater mag je kiezen of je je identiteit onthult of niet.

Tijd van de actie: **Dag**. Frequentie: **Eenmaal**.

## Raaf
De Raaf kan iedere dag een dreigbrief plaatsen op iemands’ deur. Deze persoon heeft de volgende
lynch (ophangen) 2 extra stemmen tegen zich. In het geval de [Stotterende Raadsheer](#raadsheer) een extra lynch
start, mag je voor die extra lynch ook een dreigbrief plaatsen.

De dreigbrief wordt bekend gemaakt zodra de spelleider hem binnen heeft. Dit moet echter vóór
21.00 ‘s avonds zodat iedereen de kans heeft de dreigbrief te lezen en eventueel een andere
beslissing voor het ophangen te maken.

Je hoeft geen dreigbrief te schrijven, maar dat is wel zo leuk. Je kunt ook gewoon zeggen dat je een
doelwit hebt en het daarbij houden. Alles mag in een dreigbrief, dus als je [Ziener](#ziener) informatie hebt
gekregen, zet het er vooral in als je dat wil

Tijd van de actie: **Dag, voor 21.00**. Frequentie: **Elke dag**

## De ridder met het roestige zwaard {#ridder}
Wanneer de Ridder wordt geluncht (opgegeten), dan zal er bij de volgende lunch een willekeurige
lunchende wolf uit de Rawrkerdamapp sterven. De spelleider bepaald of bij besmetting de
[Besmettelijke Weerwolf](./slecht.md#besmettelijke-weerwolf) de volgende nacht dood gaat. Als de Ridder door de grote boze lunch
geluncht was, dan sterft de [Grote Boze Weerwolf](./slecht.md#grote-boze-wolf) die de Ridder had geluncht.

De spelleider kiest direct na het doorgeven van de resultaten van die nacht willekeurig een wolf uit
om dood te laten gaan. Een wolf die door bijvoorbeeld [vergif](#heks) al dood is op dezelfde nacht dat de
Ridder doodgaat, wordt niet meegenomen in het uitkiezen van een wolf om te revancheren. Als de
uitgekozen wolf doodgaat bij de volgende resultaten dag #, dan hebben de wolven ‘geluk’.

Daarnaast kan de Ridder iedere dag een duel starten, maar zodra die er een wint of verliest dan is de
kracht op. De Ridder mag kiezen of die dit gemaskerd of ongemaskerd doet (Identiteit onthullen of
niet).

De Ridder kan winnen of verliezen als die iemand duelleert. Soms ziet de ridder in de ogen van
iemand een sterke goedheid, en weigert de Ridder het zwaard op te nemen en faalt het duel. Een
nieuw duel mag de volgende dag worden ingezet.

**Wint van (Target gaat dood):**


- [Dorpsgek](#dorpsgek)

- [De Illusiewolf](./slecht.md#illusiewolf)

- [Grootmoeder](./slecht.md#grootmoeder)

- [Kleine Wilde](./slecht.md#kleine-wilde)

- [Kwakzalver](#kwakzalver)

- [Medium](#medium)

- [Mystieke wolf](./slecht.md#mystieke-weerwolf)

- [Necrotariër](neutraal.md#necrotarier)

- [Raaf](#raaf)

- [Welp](./slecht.md#welp) (niet de volwassen versie)

- [Ziener](#ziener)

- [Zondebok](#zondebok)

**Zijn duel faalt bij (kan de volgende dag nog een duel starten):**

- [Apostaat](./slecht.md#apostaat)

- [Biechtvader](#biechtvader)

- [Cupido](#cupido)

- [Dorpsoudste](#dorpsoudste)

- [Engel](#engel)


- [Genezer](#genezer)

- [Kroonprins](#kroonprins)

- [Onschuldig Meisje](#onschuldig-meisje)

- [Priester](#priester)

- [Slet](#slet)

- [Stotterende Raadsheer](#raadsheer)

- [Toegewijd Dienstmeisje](#dienstmeisje)

- [Vos](#vos)

- [Weerhamster](#weerhamster)

- [Witte Weerwolf](./neutraal.md#witte-weerwolf)

- [Yin Yang Simp](./neutraal.md#simp)

**Verliest van (De Ridder gaat dood):**

- [Besmettelijke Wolf](./slecht.md#besmettelijke-weerwolf) (de Besmettelijke sterft de volgende lunch echter wel)

- [Grafrover](./neutraal.md#grafrover)

- [Grote Boze Wolf](./slecht.md#grote-boze-wolf) (de Grote Boze sterft de volgende lunch echter wel)

- [Heks](#heks)

- [Herbergier](#herbergier)

- [Jager](#jager)

- [Kasteelheer](#kasteelheer)

- [Lijk](./speciaal.md#lijk)

- [Normale Weerwolf](slecht.md#weerwolf) (de Weerwolf sterft de volgende lunch echter wel)

- [Pijpende Reaper](./neutraal.md#reaper)

**Uitzonderingen:**

- Ridder met het Roestige Zwaard

    *Dit duel wordt, naar keuze van de participanten, gemaskerd of ongemaskerd weergegeven in de regelsapp. Beide ridders overleven het gevecht, en mogen beiden na dit duel er nog 1 starten op de volgende dag.*

- [Toneelspeler](#toneelspeler)

    *De toneelspeler heeft ook een acrobatische achtergrond, naast de vele optredens waar nep-duels werden gedaan. Een duel is voor de toneelspeler een leuke uitdaging, maar de toneelspeler doodt diens medespeler niet. Als de ridder de toneelspeler uitdaagt, dan weet iedereen dat de uitgedaagde toneelspeler is maar geen van beiden gaat dood. De ridder mag na dit duel nóg een duel starten.*

Tijd van de actie: **Dag**. Frequentie: **Eenmaal (soort van)**.

## Slet
De Slet mag iedere nacht bij iemand slapen. Het huis van de Slet is dan leeg, dus als iemand je komt
lunchen dan treft deze persoon een leeg huis aan. Maar als degene bij wie je slaapt geluncht wordt,
dan treffen de lunchers jou daar ook aan en hebben ze een extra maaltijd.

Je mag maar 1x bij iemand slapen, want je bent een Slet. Als je bij iedereen geslapen hebt, begin je
weer opnieuw. Zodra je het een keer vergeet door te geven zal je de eerste keer thuisblijven, daarna
zal de spelleider random iemand uitkiezen waar je gaat slapen.

Als je bij een andere Slet slaapt, dan ben je verdrietig. Aangezien je daar dan meestal geen andere
Slet meer aantreft .

Tijd van de actie: **Nacht**. Frequentie: **Iedere nacht, niet bij dezelfde 2x achter elkaar**

## Stotterende raadsheer {#raadsheer}
De Stotterende Raadsheer kan eenmalig een tweede lynch (ophangen) starten. De Raadsheer kan dit
doen als directe reactie op de net bekend gemaakte lynch, wanneer dit gebeurt heeft iedereen 1.5
uur om nogmaals te stemmen. De Raadsheer kan dit ook vóór de lynch doen als die er sowieso 2 wil.
Ik maak de 2de optie direct bekend zodat het makkelijker is om iedereen eens kans te geven te
kunnen stemmen.

Tijd van de actie: **Dag, voor of na de lynch**. Frequentie: **Eenmaal**.

## Toegewijd dienstmeisje {#dienstmeisje}
*Het Toegewijde Dienstmeisje is de schoonmaak(st)er van het dorp, en kent ieder huis van binnenuit. De recentelijke oproer komt goed uit, want zodra de juiste sterft, stapt het dienstmeisje direct in hun voetsporen.*

Het Dienstmeisje mag een doelwit uitkiezen, en wanneer deze persoon doodgaat door wat voor
oorzaak dan ook, kan het Toegewijde Dienstmeisje de rol van het doelwit op dat moment
overnemen. De rol van de persoon wordt dan vermeld als Het Toegewijde Dienstmeisje. Het
Toegewijde Dienstmeisje mag altijd van doelwit wisselen, maar kan er niet meer dan 1 tegelijk
hebben.

Als een [wolf](./slecht.md) doodgaat, en het Dienstmeisje neemt deze rol over, en dit is de eerste wolf die
doodgaat, dan zal de [Grote Boze Weerwolf](./slecht.md#grote-boze-wolf) niet hoeven stoppen met lunchen.

Zodra een speler twee keer de rol het Toegewijde Dienstmeisje heeft en een van de doelwitten
doodgaat, zal het Toegewijde Dienstmeisje die rol overnemen. Als het doelwit een dubbelrol had,
dan neemt het Toegewijde Dienstmeisje beiden rollen over en vervalt het tweede Toegewijde
Dienstmeisje, ook als ze een wolven of neutrale rol overneemt vervalt het tweede Toegewijde
Dienstmeisje. Zodra beiden doelwitten tegelijk doodgaan, dan heeft de hoofdrol voorrang met
overnemen en daarna wordt pas naar de dubbelrol gekeken, mits die er nog is.

Tijd van de actie **(doelwit kiezen): Altijd. Meteen.** Frequentie: **Eenmaal (rol stelen)**

## Toneelspeler
De Spelleider geeft je, bij het ontvangen van je rol, 3 aparte burger rollen door, wiens gedaante je
ieder voor een apart dagdeel aanneemt. Je mag vanaf nacht 1 tot en met nacht 3 elke nacht een van
de drie rollen uitkiezen die je gekregen hebt, iedere rol maar 1 keer. Je mag dan de actie van die rol
voor die nacht of dag uitvoeren, en de actie van je gekozen rol verloopt dan alsof je die rol ook echt
bent. Als je [Jager](#jager) krijgt, kan je met je val dus de [Grootmoeder](./slecht.md#grootmoeder) doden, en vallen verkregen via de
veiling zullen dan ook zo werken voor de nacht nadat je je vallen hebt geplaatst.

De Toneelspeler wordt altijd door de [Ziener](#ziener) als “Toneelspeler” gezien, ook al speelt de Toneelspeler
een andere rol uit. De Toneelspeler wordt door de Dorpsgek gezien als de rol die die acteert.

De Toneelspeler moet door de [Pijpende Reaper](./neutraal.md#reaper) en [Welp](./slecht.md#welp) geraden worden als Toneelspeler. De
Pijpende Reaper / Welp zullen dus doodgaan als zij de geacteerde rol raden i.p.v. Toneelspeler.
Je kan tot en met nacht 3 een van je rollen kiezen. Als je dus in een nacht vergeet je rol te kiezen zal
je dus niet al je rollen kunnen gebruiken. Hou ermee rekening dat je je rol ’s nachts kiest, dus ook een
dagrol Wil je bijvoorbeeld je [Kasteelheer](#kasteelheer) kracht gebruiken op dag 2, dan moet je nacht 2 al
doorgeven dat je Kasteelheer speelt.

Tijd van de actie: **Nacht Frequentie: Drie maal, nacht 1 tot en met nacht 3**.

## Vos
Je mag 1 persoon uitkiezen om te besnuffelen uit het rijtje vooraf in de groep gezet. De 2 levende
buren van die persoon, boven en onder dus, tellen mee met de besnuffeling. Wanneer er 1 of meer
[wolven](./slecht.md) tussen deze 3 mensen zitten, krijg je van de spelleider een “JA”. Je mag dan de volgende
nacht weer snuffelen.

Wanneer het 3 non-wolven zijn, krijg je van de spelleider een “NEE”. Je mag dan niet meer snuffelen.

De informatie die de spelleider de vos geeft is ALTIJD waar. Een [illusie](./slecht.md#illusiewolf) heeft geen invloed op de Vos.

Je informatie kan wel ingeperkt worden door duisternis.

Tijd van de actie: **Nacht**. Frequentie: **Iedere Nacht (totdat er een “Nee” teruggegeven wordt)**.

## Weerhamster
De Weerhamster kan niet dood door de wolvenlunch, het is een kleine hamster die zich effectief
verstopt. Echter kan diens fragiele lichaam niet tegen de magie van de [Ziener](#ziener), wanneer de Ziener de
Weerhamster bekijkt dan gaat de weerhamster dood, de [Mystieke Weerwolf](./slecht.md#mystieke-weerwolf) heeft geen speciaal
effect op de Weerhamster. De Weerhamster heeft verder geen actie, behalve schattig zijn.

De weerhamster word eigenlijk alleen uitgedeeld aan mensen die mee willen doen voor spek en bonen.

Tijd van de actie: **Nvt**. Frequentie: **Nvt**.

## Ziener
De Ziener kan iedere nacht 1 iemand uitkiezen. De Ziener krijgt dan de rol van die speler te horen,
maar weet niet zeker of de persoon op die specifieke nacht [besmet](./slecht.md#besmettelijke-weerwolf) is of [Lijk](./speciaal.md#lijk) is geworden. De Ziener
kan makkelijk worden gefopt door de [Illusiewolf](./slecht.md#illusiewolf), en als het doelwit gehuld is in duisternis door de
[Apostaat](./slecht.md#apostaat), krijgt de ziener alleen maar “duisternis” als info van de spelleider.

Tijd van de actie: **Nacht**. Frequentie: **Iedere Nacht**.


## Zondebok
De Zondebok is een rol die niet altijd even leuk is om te krijgen. Als er bij de lynch twee of meer
mensen zijn met een gelijk aantal stemmen, dan wordt de Zondebok gelyncht, in plaats van iemand
anders. De burgemeesterstem wordt niet meegenomen in deze analyse, maar eventuele
[dreigbrieven](#raaf) wel. Het gaat er dus om dat er twee of meer mensen zijn met dezelfde hoeveelheid
vingers die naar hen wijzen. Als er meerdere Zondebokken zijn, dan wordt er een willekeurige
Zondebok gelyncht. Wanneer een Zondebok op deze manier gelyncht wordt, mag die Zondebok
bepalen wie er de komende dag mogen stemmen voor de lynch.

De zondebok moet ook elke nacht iemand anders dan zichzelf uitkiezen. Als er 2 of meer krachten op
de uitgekozen persoon worden ingezet (krachten met een doelwit dus), dan verandert het doelwit
van al deze krachten automatisch naar de Zondebok.

**Voorbeelden**:
>Veronique de [Ziener](#ziener) en Nina de [Genezer](#genezer) willen graag Satan bekijken / genezen, omdat hij altijd clear
is. Wessel de Zondebok had echter Satan uitgekozen. Veronique krijgt dan de informatie dat ze
Wessel bekeken heeft, en dat Wessel Zondebok is. Nina krijgt te horen dat ze Wessel Genezen heeft
in plaats van Satan.

<br>

>Veronique de Ziener, Nina de Genezer, en Yessica de [Heks](#heks) (vergif) kiezen allemaal Batubabe de
[Necrotariër](./neutraal.md#necrotarier) uit als doelwit voor hun krachten. Wessel de zondebok had Batubabe uitgekozen, en
krijgt alle drie de krachten op zijn dak. Hetzelfde geld dus voor meer krachten in 1x.

**Bijzondere Gevallen:**

Een [besmetting](./slecht.md#besmettelijke-weerwolf) telt als twee krachten met ieder een doelwit. De algemene lunch wordt ingezet op
een persoon, en daar bovenop wordt een besmetting ingezet.

Wanneer de [Pijpende Reaper](./neutraal.md#reaper) iemand raadt, en er is ook een andere kracht op die persoon ingezet,
dan dood de Pijpende Reaper het doelwit indien de gok correct is. Als de gok correct is, gaat de
zondebok ook dood.

De [Dorpsgek](#dorpsgek) kan eventueel best pech hebben. Stel, Veronique de [Ziener](#ziener) bekijkt Maxime de
[Grootmoeder](./slecht.md#grootmoeder), en Jouke de [dorpsgek](#dorpsgek) bekijkt Wessel de Zondebok, Maxime de Grootmoeder en
Veronique de Ziener, en Wessel had Maxime uitgekozen, dan krijgt Jouke zijn resultaat terug alsof hij
tweemaal Wessel en eenmaal Veronique heeft uitgekozen in plaats van Wessel, Maxime en
Veronique. De dorpsgek krijgt dit echter niet te weten, Jouke moet zelf maar zien uit te pluizen dat
zijn maffe visioen nog maffer is dan normaal

Tijd van de actie: **Nacht**. Frequentie: **Iedere Nacht**.

Credits:
Batuhan voor het idee, Jouke voor de details