# De neutralen
Deze rollen kunnen wisselen van hun zijde, of winnen juist op speciale voorwaarden, veelal in hun eentje.

## Grafrover
De Grafrover kan een rol van een dood persoon opgraven en deze rol aannemen. Wanneer de
Grafrover [gekwakt](./goed.md#kwakzalver) wordt, dan mag de Grafrover een actie van een van de rollen op de begraafplaats
uitvoeren. Deze rol mag daarna niet meer gekozen worden. Als de grafrover al een rol aangenomen
heeft, dan werkt de kwak voor die aangenomen rol.

Tijd van de actie: **Altijd. Meteen.** Frequentie: **Eenmaal, daarna ligt het aan gekozen rol.**

## Necrotariër {#necrotarier}
*Een combinatie tussen de oude Grafdelver en verschrikkelijke Sektariër*

De Necrotariër mag iemand die sterft door een oorzaak die ’s nachts gebeurt anders dan [Grim Reaper](#reaper), [Madame Marinette](./speciaal.md#madame-marinette), of [Welp](./slecht.md#welp) eenmalig omtoveren tot een [Lijk](./speciaal.md#lijk) (in plaats van weergegeven
worden als een dode). Deze persoon gaat dan niet dood, maar wordt een andere rol, het Lijk. Deze
persoon verliest dan al zijn krachten van de originele rol en eventuele dubbelrollen.

Het Lijk doet niets, totdat de Necrotariër of alle wolven dood zijn. Het Lijk wordt dan actief en kan
mensen lunchen (opeten). Bij een forensisch onderzoek wordt duidelijk dat de wonden van het Lijk
komen. Het lunchen gebeurt door gezamenlijk met de andere Lijken een lunch af te spreken. Dit lijkt
heel erg op de algemene lunch zoals deze in Rawrkerdam gebeurt.

Wanneer de lijken (eventueel samen met de Necrotariër) samen als enige over zijn, winnen de lijken
samen met de Necrotariër het spel. Wanneer de Necrotariër dood is, wint de Necrotariër alsnog als
de lijken winnen. De lijken hebben 1 gezamenlijke lunch net zoals de wolven.

Aan het begin van het spel mag je de spelleider een lijst met deelnemers doorgeven, zo talrijk als de
spelleider je toelaat. Deze mensen zijn onderdeel van jouw kamp zodra je ze converteert.
Converteren kan alleen ’s nachts, door elke doodsoorzaak behalve die van de Pijpende Reaper,
Madame Marinette, of Welp. De [Apostaat](./slecht.md#apostaat) kan met behulp van Verdoemenis ook een stokje voor je
conversie steken. Als een van je conversietargets wordt opgegeten door de [Grootmoeder](./slecht.md#grootmoeder) (vermist
is), dan ga je alsnog naar de Grootmoeder toe en onderga je hetzelfde lot.

Het kan dus zijn dat 1 van je doelwitten doodgaat zonder dat jij ze kan omtoveren tot Lijk. In zo’n geval
mag je een nieuw doelwit uitkiezen. Dit moet zo direct als maar kan.

Er kan maar EEN Necrotariër per potje aanwezig zijn. In het geval dat twee personen proberen een
Necrotariër proberen te kopen, dan moet de een de ander overbieden om de Necrotariër te krijgen.
Biedingen zijn privé en de spelleider zegt dan alleen “de ander overbied je met X punten”.
Tijd van de actie: **Nacht**. Frequentie: **(Aantal spelers – 1) / 5**

## De pijpende reaper {#reaper}
*Combinaite van Grim Reaper en de fluitspeler, Pijpen alleen bij 14+*

>Overigens is “pijpen” een synoniem van fluitspelen. Geen idee waar jij aan denkt – Batuhan, Maxime,
Samira, Vero, Wessel (verantwoordelijken voor de naamgeving).

De Pijpende Reaper is een unieke rol in het spel, en staat volledig alleen (met uitzondering van een
eventueel Koppel of een [Yin Yang Simp](#simp)). De Pijpende Reaper wil iedereen behalve zichzelf doden, en
als dat niet lukt, de overige mensen betoveren. De Pijpende Reaper kan slechts op 3 manieren dood,
door een foute gok in te leveren, een grimstemming, of een andere Pijpende Reaper.

De Pijpende Reaper kan mensen doden door correct hun rol te raden. Lever bij de spelleider een gok
in, en bij de volgende bekendmaking (lunch (opeten) / lynch (ophangen)) wordt je gok beoordeeld.
Een correcte gok maakt je doelwit dood, een foutieve gok zorgt ervoor dat jij zelf doodgaat. In het
geval iemand naar een Lijk/Weerwolf is geconverteerd, dan kan je alsnog de originele rol gokken en
dat wordt goed gerekend.

De Pijpende Reaper zal niet iedereen kunnen raden, en kan daarom ook mensen betoveren (zoals de
fluitspeler dat deed). Als alle levenden betoverd zijn, wint de Pijpende Reaper ook. De Pijpende
Reaper mag kiezen om geen OF 2 mensen te betoveren.

Als iemand uitvindt wie de Pijpende Reaper is, mag een Pijp-stemming gestart worden. Wanneer
iedereen JA stemt, wordt de stemming voltrokken. 1 NEE is dus al genoeg om de stemming tegen te
houden. Iemand die bij de Pijpende Reaper in het team zit, zoals een geliefde of [simp](#simp), móet JA
stemmen op een pijp-stemming, maar mag wel de JA uitstellen. Als het teamgenoot als laatste
zonder ingeleverde stem is, dan wordt de stemming gezien als compleet. Reaper gokken worden
direct beoordeeld wanneer de Reaper onder een stemming belast is.

Als een stemming op de Pijpende Reaper wordt voltrokken, dan gaat de Pijpende Reaper dood. De
Pijpende Reaper krijgt dan nog een laatste kans om gokken in te leveren. Als de stemming fout is,
dan wint de echte Pijpende Reaper. Als er geen Pijpende Reaper is, dan gaat de persoon die de
stemming gestart heeft dood.

Als er meer dan 1 Pijpende Reaper is, dan kan de ene Reaper de ander doden door correct te gokken
dat de ander ook Reaper is.

Tijd van de actie (resultaten): **Dag (gokken) en Nacht (fluiten en gokken)**. Frequentie: **Zoveel gokken als doorgegeven worden. GEEN (0) of TWEE (2) betoveringen**

## Witte weerwolf
De Witte Weerwolf wil als enige het spel winnen. Samen met zijn medewolven probeert hij alle non-
wolven te doden, maar hij/zij heeft ook zijn eigen unieke lunch: De Witte Weerwolf kan om de nacht
een andere wolf opeten, als extra lunch, om zo de wolven uit te dunnen. De Witte Weerwolf zit dus
in de Rawrkerdam groep, maar moet in diens eentje zien te winnen. De Witte Weerwolf valt ook
onder de lunchende wolven.

Deze rol wordt over het algemeen gezien als de moeilijkste rol om te spelen en als je er mee wint is
dat goed flexmateriaal.

Tijd van de actie: **Nacht**. Frequentie: **Om de nacht**.

## Ying Yang Simp {#simp}
De Yin Yang Simp kiest in het begin van het spel een doelwit uit om voor te simpen, dit is permanent
en je krijgt de alliantie (burger, neutraal, slecht) van je simp te horen van de spelleider. Jouw simp
krijgt niet te horen dat die gesimpt wordt. Simpen houdt in dat je hen kostte wat het kost in leven wil
houden. Als je simp-doelwit doodgaat, dan ga jij in diens plaats dood. Als je simp-doelwit wordt
gedood door de Pijpende [Reaper](#reaper) of de Welp, gaan jullie allebei dood (Je gooit jezelf voor je liefje en
jij gaat dood, maar je liefje blijft leven. De Welp of [Reaper](#reaper) gokt daarna nog een keer en je liefje gaat
dood. Hetzelfde is ook het geval wanneer je simp-doelwit doodgaat door liefdesverdriet).

Daarna kies je een doelwit om te anti-simpen, er liggen namelijk kapers op de kust, of eigenlijk geloof
je dat zelf graag, maar dat moet ik maar niet te hard tegen je zeggen. Als je anti-simp doelwit jou of
je simp doelwit zelf als doelwit neemt, dan maak jij die vieze vuile kaper dood, door diegene neer te
steken. Want niemand mag aan jou en je liefje komen.

**Voorbeelden van situaties zijn:**
>Wessel is Ziener, Batuhan is Yin Yang Simp en Maxime is het simp-doelwit van Batuhan.
Batuhan heeft Wessel gekozen om te anti-simpen, en Wessel wil graag Maxime bekijken. Batuhan
heeft besloten dat niemand in de buurt van haar voeten bekijken mag komen, en Wessel als Ziener is
dan uiterst intrusief. Maar Batuhan heeft een tunnelvisie en de rest die Maxime target doen het zoals
normaal. Wessel wordt gedood door Batuhan, en Wessel’s actie faalt ook nog.
Dus: Elke rol die een doelwit kiest kan worden gedood door de Yin Yang Simp (m.u.v. de Pijpende
[Reaper](#reaper)).

Wanneer je je anti-simp doelwit doorgeeft, dan geldt deze voor de nacht en de opvolgende dag.

De rol staat weergegeven in neutraal, maar het uiteindelijke doel is je doelwit in leven te houden. Je
kan het zien alsof je dezelfde alliantie hebt als de persoon voor wie je simpt.

De Yin Yang Simp heeft zelf geen bescherming. Als de Yin Yang Simp wordt geluncht, gaat die dood.
Als de simp wordt geluncht door 1 wolf en de Yin Yang Simp heeft die wolf uitgekozen, dan overleeft
die wel. Als er 2 of meer wolven binnen komen, en 1 wolf is uitgekozen, dan gaat die wolf dood en de
Yin Yang Simp ook.
[Heksengif](./goed.md#heks) kan via een welgemikte anti-simp voorkomen worden, maar een Welp of [Reaper](#reaper) kill kan
onder geen beding voorkomen worden.
Tijd van de actie: **Begin van het spel, daarna nacht** Frequentie: **Iedere nacht**